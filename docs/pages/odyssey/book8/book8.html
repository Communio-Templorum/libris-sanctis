<article itemscope itemtype="https://schema.org/Book https://schema.org/PublicationVolume"><nav><a href="#!/nostoi/" rel="prev">Nostoi</a> <a href="#!/telegony/" rel="next">Telegony</a></nav><meta itemprop="volumeNumber" content="8"/><h2 itemprop="name">The Odyssey</h2><u itemprop="author">Homer</u><section itemscope itemtype="https://schema.org/Book https://schema.org/PublicationIssue"><nav><a href="#!/odyssey/" rel="contents">Table of Contents</a> <a href="#!/odyssey/book7/" rel="next">Previous</a> <a href="#!/odyssey/book9/" rel="next">Next</a></nav><meta itemprop="issueNumber" content="9"/><h3 itemprop="name">Book 9</h3><aside>Be mindful that the English translation provided is but <em>one</em> possible translation. Only the original Greek is held as authoritative and sacred.</aside><ol><ruby><rtc lang="grc" translate="no">ἦμος δ' ἠριγένεια φάνη ῥοδοδάκτυλος Ἠώς, <rtc lang="grc" translate="no">ὤρνυτ' ἄρ' ἐξ εὐνῆς ἱερὸν μένος Ἀλκινόοιο, <rtc lang="grc" translate="no">ἂν δ' ἄρα διογενὴς ὦρτο πτολίπορθος Ὀδυσσεύς. <rtc lang="grc" translate="no">τοῖσιν δ' ἡγεμόνευ' ἱερὸν μένος Ἀλκινόοιο <rtc lang="grc" translate="no">Φαιήκων ἀγορήνδ', ἥ σφιν παρὰ νηυσὶ τέτυκτο. <rtc lang="grc" translate="no">ἐλθόντες δὲ καθῖζον ἐπὶ ξεστοῖσι λίθοισι <rtc lang="grc" translate="no">πλησίον. ἡ δ' ἀνὰ ἄστυ μετῴχετο Παλλὰς Ἀθήνη <rtc lang="grc" translate="no">εἰδομένη κήρυκι δαί̈φρονος Ἀλκινόοιο, <rtc lang="grc" translate="no">νόστον Ὀδυσσῆι μεγαλήτορι μητιόωσα, <rtc lang="grc" translate="no">καί ῥα ἑκάστῳ φωτὶ παρισταμένη φάτο μῦθον:</rtc></rtc></rtc></rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">"δεῦτ' ἄγε, Φαιήκων ἡγήτορες ἠδὲ μέδοντες, <rtc lang="grc" translate="no">εἰς ἀγορὴν ἰέναι, ὄφρα ξείνοιο πύθησθε, <rtc lang="grc" translate="no">ὃς νέον Ἀλκινόοιο δαί̈φρονος ἵκετο δῶμα <rtc lang="grc" translate="no">πόντον ἐπιπλαγχθείς, δέμας ἀθανάτοισιν ὁμοῖος."</rtc></rtc></rtc></rtc></ruby> <ruby><rtc lang="grc" translate="no">ὣς εἰποῦσ' ὤτρυνε μένος καὶ θυμὸν ἑκάστου. <rtc lang="grc" translate="no">καρπαλίμως δ' ἔμπληντο βροτῶν ἀγοραί τε καὶ ἕδραι <rtc lang="grc" translate="no">ἀγρομένων: πολλοὶ δ' ἄρ' ἐθηήσαντο ἰδόντες <rtc lang="grc" translate="no">υἱὸν Λαέρταο δαί̈φρονα: τῷ δ' ἄρ' Ἀθήνη <rtc lang="grc" translate="no">θεσπεσίην κατέχευε χάριν κεφαλῇ τε καὶ ὤμοις <rtc lang="grc" translate="no">καί μιν μακρότερον καὶ πάσσονα θῆκεν ἰδέσθαι, <rtc lang="grc" translate="no">ὥς κεν Φαιήκεσσι φίλος πάντεσσι γένοιτο <rtc lang="grc" translate="no">δεινός τ' αἰδοῖός τε καὶ ἐκτελέσειεν ἀέθλους <rtc lang="grc" translate="no">πολλούς, τοὺς Φαίηκες ἐπειρήσαντ' Ὀδυσῆος. <rtc lang="grc" translate="no">αὐτὰρ ἐπεί ῥ' ἤγερθεν ὁμηγερέες τ' ἐγένοντο, <rtc lang="grc" translate="no">τοῖσιν δ' Ἀλκίνοος ἀγορήσατο καὶ μετέειπε:</rtc></rtc></rtc></rtc></rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">"κέκλυτε, Φαιήκων ἡγήτορες ἠδὲ μέδοντες, <rtc lang="grc" translate="no">ὄφρ' εἴπω τά με θυμὸς ἐνὶ στήθεσσι κελεύει. <rtc lang="grc" translate="no">ξεῖνος ὅδ', οὐκ οἶδ' ὅς τις, ἀλώμενος ἵκετ' ἐμὸν δῶ, <rtc lang="grc" translate="no">ἠὲ πρὸς ἠοίων ἦ ἑσπερίων ἀνθρώπων: <rtc lang="grc" translate="no">πομπὴν δ' ὀτρύνει, καὶ λίσσεται ἔμπεδον εἶναι. <rtc lang="grc" translate="no">ἡμεῖς δ', ὡς τὸ πάρος περ, ἐποτρυνώμεθα πομπήν. <rtc lang="grc" translate="no">οὐδὲ γὰρ οὐδέ τις ἄλλος, ὅτις κ' ἐμὰ δώμαθ' ἵκηται, <rtc lang="grc" translate="no">ἐνθάδ' ὀδυρόμενος δηρὸν μένει εἵνεκα πομπῆς. <rtc lang="grc" translate="no">ἀλλ' ἄγε νῆα μέλαιναν ἐρύσσομεν εἰς ἅλα δῖαν <rtc lang="grc" translate="no">πρωτόπλοον, κούρω δὲ δύω καὶ πεντήκοντα <rtc lang="grc" translate="no">κρινάσθων κατὰ δῆμον, ὅσοι πάρος εἰσὶν ἄριστοι. <rtc lang="grc" translate="no">δησάμενοι δ' ἐὺ πάντες ἐπὶ κληῖσιν ἐρετμὰ <rtc lang="grc" translate="no">ἔκβητ': αὐτὰρ ἔπειτα θοὴν ἀλεγύνετε δαῖτα <rtc lang="grc" translate="no">ἡμέτερόνδ' ἐλθόντες: ἐγὼ δ' ἐὺ πᾶσι παρέξω. <rtc lang="grc" translate="no">κούροισιν μὲν ταῦτ' ἐπιτέλλομαι: αὐτὰρ οἱ ἄλλοι <rtc lang="grc" translate="no">σκηπτοῦχοι βασιλῆες ἐμὰ πρὸς δώματα καλὰ <rtc lang="grc" translate="no">ἔρχεσθ', ὄφρα ξεῖνον ἐνὶ μεγάροισι φιλέωμεν, <rtc lang="grc" translate="no">μηδέ τις ἀρνείσθω. καλέσασθε δὲ θεῖον ἀοιδὸν <rtc lang="grc" translate="no">Δημόδοκον: τῷ γάρ ῥα θεὸς πέρι δῶκεν ἀοιδὴν <rtc lang="grc" translate="no">τέρπειν, ὅππῃ θυμὸς ἐποτρύνῃσιν ἀείδειν." <rtc lang="grc" translate="no">ὣς ἄρα φωνήσας ἡγήσατο, τοὶ δ' ἅμ' ἕποντο <rtc lang="grc" translate="no">σκηπτοῦχοι: κῆρυξ δὲ μετῴχετο θεῖον ἀοιδόν. <rtc lang="grc" translate="no">κούρω δὲ κρινθέντε δύω καὶ πεντήκοντα <rtc lang="grc" translate="no">βήτην, ὡς ἐκέλευσ', ἐπὶ θῖν' ἁλὸς ἀτρυγέτοιο. <rtc lang="grc" translate="no">αὐτὰρ ἐπεί ῥ' ἐπὶ νῆα κατήλυθον ἠδὲ θάλασσαν, <rtc lang="grc" translate="no">νῆα μὲν οἵ γε μέλαιναν ἁλὸς βένθοσδε ἔρυσσαν, <rtc lang="grc" translate="no">ἐν δ' ἱστόν τ' ἐτίθεντο καὶ ἱστία νηὶ μελαίνῃ, <rtc lang="grc" translate="no">ἠρτύναντο δ' ἐρετμὰ τροποῖς ἐν δερματίνοισι, <rtc lang="grc" translate="no">πάντα κατὰ μοῖραν, ἀνά θ' ἱστία λευκὰ πέτασσαν. <rtc lang="grc" translate="no">ὑψοῦ δ' ἐν νοτίῳ τήν γ' ὥρμισαν: αὐτὰρ ἔπειτα <rtc lang="grc" translate="no">βάν ῥ' ἴμεν Ἀλκινόοιο δαί̈φρονος ἐς μέγα δῶμα. <rtc lang="grc" translate="no">πλῆντο δ' ἄρ' αἴθουσαί τε καὶ ἕρκεα καὶ δόμοι ἀνδρῶν <rtc lang="grc" translate="no">ἀγρομένων: πολλοὶ δ' ἄρ' ἔσαν, νέοι ἠδὲ παλαιοί. <rtc lang="grc" translate="no">τοῖσιν δ' Ἀλκίνοος δυοκαίδεκα μῆλ' ἱέρευσεν, <rtc lang="grc" translate="no">ὀκτὼ δ' ἀργιόδοντας ὕας, δύο δ' εἰλίποδας βοῦς: <rtc lang="grc" translate="no">τοὺς δέρον ἀμφί θ' ἕπον, τετύκοντό τε δαῖτ' ἐρατεινήν.</rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">κῆρυξ δ' ἐγγύθεν ἦλθεν ἄγων ἐρίηρον ἀοιδόν, <rtc lang="grc" translate="no">τὸν πέρι μοῦσ' ἐφίλησε, δίδου δ' ἀγαθόν τε κακόν τε: <rtc lang="grc" translate="no">ὀφθαλμῶν μὲν ἄμερσε, δίδου δ' ἡδεῖαν ἀοιδήν. <rtc lang="grc" translate="no">τῷ δ' ἄρα Ποντόνοος θῆκε θρόνον ἀργυρόηλον <rtc lang="grc" translate="no">μέσσῳ δαιτυμόνων, πρὸς κίονα μακρὸν ἐρείσας: <rtc lang="grc" translate="no">κὰδ δ' ἐκ πασσαλόφι κρέμασεν φόρμιγγα λίγειαν <rtc lang="grc" translate="no">αὐτοῦ ὑπὲρ κεφαλῆς καὶ ἐπέφραδε χερσὶν ἑλέσθαι <rtc lang="grc" translate="no">κῆρυξ: πὰρ δ' ἐτίθει κάνεον καλήν τε τράπεζαν, <rtc lang="grc" translate="no">πὰρ δὲ δέπας οἴνοιο, πιεῖν ὅτε θυμὸς ἀνώγοι. <rtc lang="grc" translate="no">οἱ δ' ἐπ' ὀνείαθ' ἑτοῖμα προκείμενα χεῖρας ἴαλλον. <rtc lang="grc" translate="no">αὐτὰρ ἐπεὶ πόσιος καὶ ἐδητύος ἐξ ἔρον ἕντο, <rtc lang="grc" translate="no">μοῦσ' ἄρ' ἀοιδὸν ἀνῆκεν ἀειδέμεναι κλέα ἀνδρῶν, <rtc lang="grc" translate="no">οἴμης τῆς τότ' ἄρα κλέος οὐρανὸν εὐρὺν ἵκανε, <rtc lang="grc" translate="no">νεῖκος Ὀδυσσῆος καὶ Πηλεί̈δεω Ἀχιλῆος, <rtc lang="grc" translate="no">ὥς ποτε δηρίσαντο θεῶν ἐν δαιτὶ θαλείῃ <rtc lang="grc" translate="no">ἐκπάγλοις ἐπέεσσιν, ἄναξ δ' ἀνδρῶν Ἀγαμέμνων <rtc lang="grc" translate="no">χαῖρε νόῳ, ὅ τ' ἄριστοι Ἀχαιῶν δηριόωντο. <rtc lang="grc" translate="no">ὣς γάρ οἱ χρείων μυθήσατο Φοῖβος Ἀπόλλων <rtc lang="grc" translate="no">Πυθοῖ ἐν ἠγαθέῃ, ὅθ' ὑπέρβη λάινον οὐδὸν <rtc lang="grc" translate="no">χρησόμενος: τότε γάρ ῥα κυλίνδετο πήματος ἀρχὴ <rtc lang="grc" translate="no">Τρωσί τε καὶ Δαναοῖσι Διὸς μεγάλου διὰ βουλάς. <rtc lang="grc" translate="no">ταῦτ' ἄρ' ἀοιδὸς ἄειδε περικλυτός: αὐτὰρ Ὀδυσσεὺς <rtc lang="grc" translate="no">πορφύρεον μέγα φᾶρος ἑλὼν χερσὶ στιβαρῇσι <rtc lang="grc" translate="no">κὰκ κεφαλῆς εἴρυσσε, κάλυψε δὲ καλὰ πρόσωπα: <rtc lang="grc" translate="no">αἴδετο γὰρ Φαίηκας ὑπ' ὀφρύσι δάκρυα λείβων. <rtc lang="grc" translate="no">ἦ τοι ὅτε λήξειεν ἀείδων θεῖος ἀοιδός, <rtc lang="grc" translate="no">δάκρυ ὀμορξάμενος κεφαλῆς ἄπο φᾶρος ἕλεσκε <rtc lang="grc" translate="no">καὶ δέπας ἀμφικύπελλον ἑλὼν σπείσασκε θεοῖσιν: <rtc lang="grc" translate="no">αὐτὰρ ὅτ' ἂψ ἄρχοιτο καὶ ὀτρύνειαν ἀείδειν <rtc lang="grc" translate="no">Φαιήκων οἱ ἄριστοι, ἐπεὶ τέρποντ' ἐπέεσσιν, <rtc lang="grc" translate="no">ἂψ Ὀδυσεὺς κατὰ κρᾶτα καλυψάμενος γοάασκεν. <rtc lang="grc" translate="no">ἔνθ' ἄλλους μὲν πάντας ἐλάνθανε δάκρυα λείβων, <rtc lang="grc" translate="no">Ἀλκίνοος δέ μιν οἶος ἐπεφράσατ' ἠδ' ἐνόησεν <rtc lang="grc" translate="no">ἥμενος ἄγχ' αὐτοῦ, βαρὺ δὲ στενάχοντος ἄκουσεν. <rtc lang="grc" translate="no">αἶψα δὲ Φαιήκεσσι φιληρέτμοισι μετηύδα:</rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">"κέκλυτε, Φαιήκων ἡγήτορες ἠδὲ μέδοντες. <rtc lang="grc" translate="no">ἤδη μὲν δαιτὸς κεκορήμεθα θυμὸν ἐίσης <rtc lang="grc" translate="no">φόρμιγγός θ', ἣ δαιτὶ συνήορός ἐστι θαλείῃ: <rtc lang="grc" translate="no">νῦν δ' ἐξέλθωμεν καὶ ἀέθλων πειρηθῶμεν <rtc lang="grc" translate="no">πάντων, ὥς χ' ὁ ξεῖνος ἐνίσπῃ οἷσι φίλοισιν <rtc lang="grc" translate="no">οἴκαδε νοστήσας, ὅσσον περιγιγνόμεθ' ἄλλων <rtc lang="grc" translate="no">πύξ τε παλαιμοσύνῃ τε καὶ ἅλμασιν ἠδὲ πόδεσσιν."</rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">ὣς ἄρα φωνήσας ἡγήσατο, τοὶ δ' ἅμ' ἕποντο. <rtc lang="grc" translate="no">κὰδ δ' ἐκ πασσαλόφι κρέμασεν φόρμιγγα λίγειαν, <rtc lang="grc" translate="no">Δημοδόκου δ' ἕλε χεῖρα καὶ ἔξαγεν ἐκ μεγάροιο <rtc lang="grc" translate="no">κῆρυξ: ἦρχε δὲ τῷ αὐτὴν ὁδὸν ἥν περ οἱ ἄλλοι <rtc lang="grc" translate="no">Φαιήκων οἱ ἄριστοι, ἀέθλια θαυμανέοντες. <rtc lang="grc" translate="no">βὰν δ' ἴμεν εἰς ἀγορήν, ἅμα δ' ἕσπετο πουλὺς ὅμιλος, <rtc lang="grc" translate="no">μυρίοι: ἂν δ' ἵσταντο νέοι πολλοί τε καὶ ἐσθλοί. <rtc lang="grc" translate="no">ὦρτο μὲν Ἀκρόνεώς τε καὶ Ὠκύαλος καὶ Ἐλατρεύς, <rtc lang="grc" translate="no">Ναυτεύς τε Πρυμνεύς τε καὶ Ἀγχίαλος καὶ Ἐρετμεύς, <rtc lang="grc" translate="no">Ποντεύς τε Πρωρεύς τε, Θόων Ἀναβησίνεώς τε <rtc lang="grc" translate="no">Ἀμφίαλός θ', υἱὸς Πολυνήου Τεκτονίδαο: <rtc lang="grc" translate="no">ἂν δὲ καὶ Εὐρύαλος, βροτολοιγῷ ἶσος Ἄρηϊ, <rtc lang="grc" translate="no">Ναυβολίδης, ὃς ἄριστος ἔην εἶδός τε δέμας τε <rtc lang="grc" translate="no">πάντων Φαιήκων μετ' ἀμύμονα Λαοδάμαντα. <rtc lang="grc" translate="no">ἂν δ' ἔσταν τρεῖς παῖδες ἀμύμονος Ἀλκινόοιο, <rtc lang="grc" translate="no">Λαοδάμας θ' Ἅλιός τε καὶ ἀντίθεος Κλυτόνηος. <rtc lang="grc" translate="no">οἱ δ' ἦ τοι πρῶτον μὲν ἐπειρήσαντο πόδεσσι. <rtc lang="grc" translate="no">τοῖσι δ' ἀπὸ νύσσης τέτατο δρόμος: οἱ δ' ἅμα πάντες <rtc lang="grc" translate="no">καρπαλίμως ἐπέτοντο κονίοντες πεδίοιο: <rtc lang="grc" translate="no">τῶν δὲ θέειν ὄχ' ἄριστος ἔην Κλυτόνηος ἀμύμων: <rtc lang="grc" translate="no">ὅσσον τ' ἐν νειῷ οὖρον πέλει ἡμιόνοιιν, <rtc lang="grc" translate="no">τόσσον ὑπεκπροθέων λαοὺς ἵκεθ', οἱ δ' ἐλίποντο. <rtc lang="grc" translate="no">οἱ δὲ παλαιμοσύνης ἀλεγεινῆς πειρήσαντο: <rtc lang="grc" translate="no">τῇ δ' αὖτ' Εὐρύαλος ἀπεκαίνυτο πάντας ἀρίστους. <rtc lang="grc" translate="no">ἅλματι δ' Ἀμφίαλος πάντων προφερέστατος ἦεν: <rtc lang="grc" translate="no">δίσκῳ δ' αὖ πάντων πολὺ φέρτατος ἦεν Ἐλατρεύς, <rtc lang="grc" translate="no">πὺξ δ' αὖ Λαοδάμας, ἀγαθὸς πάϊς Ἀλκινόοιο. <rtc lang="grc" translate="no">αὐτὰρ ἐπεὶ δὴ πάντες ἐτέρφθησαν φρέν' ἀέθλοις, <rtc lang="grc" translate="no">τοῖς ἄρα Λαοδάμας μετέφη πάϊς Ἀλκινόοιο:</rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">"δεῦτε, φίλοι, τὸν ξεῖνον ἐρώμεθα εἴ τιν' ἄεθλον <rtc lang="grc" translate="no">οἶδέ τε καὶ δεδάηκε. φυήν γε μὲν οὐ κακός ἐστι, <rtc lang="grc" translate="no">μηρούς τε κνήμας τε καὶ ἄμφω χεῖρας ὕπερθεν <rtc lang="grc" translate="no">αὐχένα τε στιβαρὸν μέγα τε σθένος: οὐδέ τι ἥβης <rtc lang="grc" translate="no">δεύεται, ἀλλὰ κακοῖσι συνέρρηκται πολέεσσιν: <rtc lang="grc" translate="no">οὐ γὰρ ἐγώ γέ τί φημι κακώτερον ἄλλο θαλάσσης <rtc lang="grc" translate="no">ἄνδρα γε συγχεῦαι, εἰ καὶ μάλα καρτερὸς εἴη."</rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">τὸν δ' αὖτ' Εὐρύαλος ἀπαμείβετο φώνησέν τε: <rtc lang="grc" translate="no">"Λαοδάμα, μάλα τοῦτο ἔπος κατὰ μοῖραν ἔειπες. <rtc lang="grc" translate="no">αὐτὸς νῦν προκάλεσσαι ἰὼν καὶ πέφραδε μῦθον."</rtc></rtc></rtc></ruby> <ruby><rtc lang="grc" translate="no">αὐτὰρ ἐπεὶ τό γ' ἄκουσ' ἀγαθὸς πάϊς Ἀλκινόοιο, <rtc lang="grc" translate="no">στῆ ῥ' ἐς μέσσον ἰὼν καὶ Ὀδυσσῆα προσέειπε: <rtc lang="grc" translate="no">"δεῦρ' ἄγε καὶ σύ, ξεῖνε πάτερ, πείρησαι ἀέθλων, <rtc lang="grc" translate="no">εἴ τινά που δεδάηκας: ἔοικε δέ σ' ἴδμεν ἀέθλους: <rtc lang="grc" translate="no">οὐ μὲν γὰρ μεῖζον κλέος ἀνέρος ὄφρα κ' ἔῃσιν, <rtc lang="grc" translate="no">ἤ ὅ τι ποσσίν τε ῥέξῃ καὶ χερσὶν ἑῇσιν. <rtc lang="grc" translate="no">ἀλλ' ἄγε πείρησαι, σκέδασον δ' ἀπὸ κήδεα θυμοῦ. <rtc lang="grc" translate="no">σοὶ δ' ὁδὸς οὐκέτι δηρὸν ἀπέσσεται, ἀλλά τοι ἤδη <rtc lang="grc" translate="no">νηῦς τε κατείρυσται καὶ ἐπαρτέες εἰσὶν ἑταῖροι."</rtc></rtc></rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">τὸν δ' ἀπαμειβόμενος προσέφη πολύμητις Ὀδυσσεύς: <rtc lang="grc" translate="no">"Λαοδάμα, τί με ταῦτα κελεύετε κερτομέοντες; <rtc lang="grc" translate="no">κήδεά μοι καὶ μᾶλλον ἐνὶ φρεσὶν ἤ περ ἄεθλοι, <rtc lang="grc" translate="no">ὃς πρὶν μὲν μάλα πολλὰ πάθον καὶ πολλὰ μόγησα, <rtc lang="grc" translate="no">νῦν δὲ μεθ' ὑμετέρῃ ἀγορῇ νόστοιο χατίζων <rtc lang="grc" translate="no">ἧμαι, λισσόμενος βασιλῆά τε πάντα τε δῆμον."</rtc></rtc></rtc></rtc></rtc></rtc></ruby> <ruby><rtc lang="grc" translate="no">τὸν δ' αὖτ' Εὐρύαλος ἀπαμείβετο νείκεσέ τ' ἄντην: <rtc lang="grc" translate="no">"οὐ γάρ σ' οὐδέ, ξεῖνε, δαήμονι φωτὶ ἐίσκω <rtc lang="grc" translate="no">ἄθλων, οἷά τε πολλὰ μετ' ἀνθρώποισι πέλονται, <rtc lang="grc" translate="no">ἀλλὰ τῷ, ὅς θ' ἅμα νηὶ πολυκλήιδι θαμίζων, <rtc lang="grc" translate="no">ἀρχὸς ναυτάων οἵ τε πρηκτῆρες ἔασιν, <rtc lang="grc" translate="no">φόρτου τε μνήμων καὶ ἐπίσκοπος ᾖσιν ὁδαίων <rtc lang="grc" translate="no">κερδέων θ' ἁρπαλέων: οὐδ' ἀθλητῆρι ἔοικας."</rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">τὸν δ' ἄρ' ὑπόδρα ἰδὼν προσέφη πολύμητις Ὀδυσσεύς: <rtc lang="grc" translate="no">"ξεῖν', οὐ καλὸν ἔειπες: ἀτασθάλῳ ἀνδρὶ ἔοικας. <rtc lang="grc" translate="no">οὕτως οὐ πάντεσσι θεοὶ χαρίεντα διδοῦσιν <rtc lang="grc" translate="no">ἀνδράσιν, οὔτε φυὴν οὔτ' ἂρ φρένας οὔτ' ἀγορητύν. <rtc lang="grc" translate="no">ἄλλος μὲν γάρ τ' εἶδος ἀκιδνότερος πέλει ἀνήρ, <rtc lang="grc" translate="no">ἀλλὰ θεὸς μορφὴν ἔπεσι στέφει, οἱ δέ τ' ἐς αὐτὸν <rtc lang="grc" translate="no">τερπόμενοι λεύσσουσιν: ὁ δ' ἀσφαλέως ἀγορεύει <rtc lang="grc" translate="no">αἰδοῖ μειλιχίῃ, μετὰ δὲ πρέπει ἀγρομένοισιν, <rtc lang="grc" translate="no">ἐρχόμενον δ' ἀνὰ ἄστυ θεὸν ὣς εἰσορόωσιν. <rtc lang="grc" translate="no">ἄλλος δ' αὖ εἶδος μὲν ἀλίγκιος ἀθανάτοισιν, <rtc lang="grc" translate="no">ἀλλ' οὔ οἱ χάρις ἀμφιπεριστέφεται ἐπέεσσιν, <rtc lang="grc" translate="no">ὡς καὶ σοὶ εἶδος μὲν ἀριπρεπές, οὐδέ κεν ἄλλως <rtc lang="grc" translate="no">οὐδὲ θεὸς τεύξειε, νόον δ' ἀποφώλιός ἐσσι. <rtc lang="grc" translate="no">ὤρινάς μοι θυμὸν ἐνὶ στήθεσσι φίλοισιν <rtc lang="grc" translate="no">εἰπὼν οὐ κατὰ κόσμον. ἐγὼ δ' οὐ νῆις ἀέθλων, <rtc lang="grc" translate="no">ὡς σύ γε μυθεῖαι, ἀλλ' ἐν πρώτοισιν ὀίω <rtc lang="grc" translate="no">ἔμμεναι, ὄφρ' ἥβῃ τε πεποίθεα χερσί τ' ἐμῇσι. <rtc lang="grc" translate="no">νῦν δ' ἔχομαι κακότητι καὶ ἄλγεσι: πολλὰ γὰρ ἔτλην <rtc lang="grc" translate="no">ἀνδρῶν τε πτολέμους ἀλεγεινά τε κύματα πείρων. <rtc lang="grc" translate="no">ἀλλὰ καὶ ὥς, κακὰ πολλὰ παθών, πειρήσομ' ἀέθλων: <rtc lang="grc" translate="no">θυμοδακὴς γὰρ μῦθος, ἐπώτρυνας δέ με εἰπών."</rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">ἦ ῥα καὶ αὐτῷ φάρει ἀναί̈ξας λάβε δίσκον <rtc lang="grc" translate="no">μείζονα καὶ πάχετον, στιβαρώτερον οὐκ ὀλίγον περ <rtc lang="grc" translate="no">ἢ οἵῳ Φαίηκες ἐδίσκεον ἀλλήλοισι. <rtc lang="grc" translate="no">τόν ῥα περιστρέψας ἧκε στιβαρῆς ἀπὸ χειρός, <rtc lang="grc" translate="no">βόμβησεν δὲ λίθος: κατὰ δ' ἔπτηξαν ποτὶ γαίῃ <rtc lang="grc" translate="no">Φαίηκες δολιχήρετμοι, ναυσίκλυτοι ἄνδρες, <rtc lang="grc" translate="no">λᾶος ὑπὸ ῥιπῆς: ὁ δ' ὑπέρπτατο σήματα πάντων <rtc lang="grc" translate="no">ῥίμφα θέων ἀπὸ χειρός. ἔθηκε δὲ τέρματ' Ἀθήνη <rtc lang="grc" translate="no">ἀνδρὶ δέμας ἐικυῖα, ἔπος τ' ἔφατ' ἔκ τ' ὀνόμαζεν:</rtc></rtc></rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">"καί κ' ἀλαός τοι, ξεῖνε, διακρίνειε τὸ σῆμα <rtc lang="grc" translate="no">ἀμφαφόων, ἐπεὶ οὔ τι μεμιγμένον ἐστὶν ὁμίλῳ, <rtc lang="grc" translate="no">ἀλλὰ πολὺ πρῶτον. σὺ δὲ θάρσει τόνδε γ' ἄεθλον: <rtc lang="grc" translate="no">οὔ τις Φαιήκων τόδε γ' ἵξεται, οὐδ' ὑπερήσει." <rtc lang="grc" translate="no">"ὣς φάτο, γήθησεν δὲ πολύτλας δῖος Ὀδυσσεύς, <rtc lang="grc" translate="no">χαὶρων, οὕνεχ' ἑταῖρον ἐνηέα λεῦσσ' ἐν ἀγῶνι. <rtc lang="grc" translate="no">καὶ τότε κουφότερον μετεφώνεε Φαιήκεσσιν:</rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">"τοῦτον νῦν ἀφίκεσθε, νέοι. τάχα δ' ὕστερον ἄλλον <rtc lang="grc" translate="no">ἥσειν ἢ τοσσοῦτον ὀίομαι ἢ ἔτι μᾶσσον. <rtc lang="grc" translate="no">τῶν δ' ἄλλων ὅτινα κραδίη θυμός τε κελεύει, <rtc lang="grc" translate="no">δεῦρ' ἄγε πειρηθήτω, ἐπεί μ' ἐχολώσατε λίην, <rtc lang="grc" translate="no">ἢ πὺξ ἠὲ πάλῃ ἢ καὶ ποσίν, οὔ τι μεγαίρω, <rtc lang="grc" translate="no">πάντων Φαιήκων, πλήν γ' αὐτοῦ Λαοδάμαντος. <rtc lang="grc" translate="no">ξεῖνος γάρ μοι ὅδ' ἐστί: τίς ἂν φιλέοντι μάχοιτο; <rtc lang="grc" translate="no">ἄφρων δὴ κεῖνός γε καὶ οὐτιδανὸς πέλει ἀνήρ, <rtc lang="grc" translate="no">ὅς τις ξεινοδόκῳ ἔριδα προφέρηται ἀέθλων <rtc lang="grc" translate="no">δήμῳ ἐν ἀλλοδαπῷ: ἕο δ' αὐτοῦ πάντα κολούει. <rtc lang="grc" translate="no">τῶν δ' ἄλλων οὔ πέρ τιν' ἀναίνομαι οὐδ' ἀθερίζω, <rtc lang="grc" translate="no">ἀλλ' ἐθέλω ἴδμεν καὶ πειρηθήμεναι ἄντην. <rtc lang="grc" translate="no">πάντα γὰρ οὐ κακός εἰμι, μετ' ἀνδράσιν ὅσσοι ἄεθλοι: <rtc lang="grc" translate="no">εὖ μὲν τόξον οἶδα ἐύξοον ἀμφαφάασθαι: <rtc lang="grc" translate="no">πρῶτός κ' ἄνδρα βάλοιμι ὀιστεύσας ἐν ὁμίλῳ <rtc lang="grc" translate="no">ἀνδρῶν δυσμενέων, εἰ καὶ μάλα πολλοὶ ἑταῖροι <rtc lang="grc" translate="no">ἄγχι παρασταῖεν καὶ τοξαζοίατο φωτῶν. <rtc lang="grc" translate="no">οἶος δή με Φιλοκτήτης ἀπεκαίνυτο τόξῳ <rtc lang="grc" translate="no">δήμῳ ἔνι Τρώων, ὅτε τοξαζοίμεθ' Ἀχαιοί. <rtc lang="grc" translate="no">τῶν δ' ἄλλων ἐμέ φημι πολὺ προφερέστερον εἶναι, <rtc lang="grc" translate="no">ὅσσοι νῦν βροτοί εἰσιν ἐπὶ χθονὶ σῖτον ἔδοντες. <rtc lang="grc" translate="no">ἀνδράσι δὲ προτέροισιν ἐριζέμεν οὐκ ἐθελήσω, <rtc lang="grc" translate="no">οὔθ' Ἡρακλῆι οὔτ' Εὐρύτῳ Οιχαλιῆι, <rtc lang="grc" translate="no">οἵ ῥα καὶ ἀθανάτοισιν ἐρίζεσκον περὶ τόξων. <rtc lang="grc" translate="no">τῷ ῥα καὶ αἶψ' ἔθανεν μέγας Εὔρυτος, οὐδ' ἐπὶ γῆρας <rtc lang="grc" translate="no">ἵκετ' ἐνὶ μεγάροισι: χολωσάμενος γὰρ Ἀπόλλων <rtc lang="grc" translate="no">ἔκτανεν, οὕνεκά μιν προκαλίζετο τοξάζεσθαι. <rtc lang="grc" translate="no">δουρὶ δ' ἀκοντίζω ὅσον οὐκ ἄλλος τις ὀιστῷ. <rtc lang="grc" translate="no">οἴοισιν δείδοικα ποσὶν μή τίς με παρέλθῃ <rtc lang="grc" translate="no">Φαιήκων: λίην γὰρ ἀεικελίως ἐδαμάσθην <rtc lang="grc" translate="no">κύμασιν ἐν πολλοῖς, ἐπεὶ οὐ κομιδὴ κατὰ νῆα <rtc lang="grc" translate="no">ἦεν ἐπηετανός: τῷ μοι φίλα γυῖα λέλυνται."</rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">ὣς ἔφαθ', οἱ δ' ἄρα πάντες ἀκὴν ἐγένοντο σιωπῇ. <rtc lang="grc" translate="no">Ἀλκίνοος δέ μιν οἶος ἀμειβόμενος προσέειπεν:</rtc></rtc></ruby> <ruby><rtc lang="grc" translate="no">"ξεῖν', ἐπεὶ οὐκ ἀχάριστα μεθ' ἡμῖν ταῦτ' ἀγορεύεις, <rtc lang="grc" translate="no">ἀλλ' ἐθέλεις ἀρετὴν σὴν φαινέμεν, ἥ τοι ὀπηδεῖ, <rtc lang="grc" translate="no">χωόμενος ὅτι σ' οὗτος ἀνὴρ ἐν ἀγῶνι παραστὰς <rtc lang="grc" translate="no">νείκεσεν, ὡς ἂν σὴν ἀρετὴν βροτὸς οὔ τις ὄνοιτο, <rtc lang="grc" translate="no">ὅς τις ἐπίσταιτο ᾗσι φρεσὶν ἄρτια βάζειν: <rtc lang="grc" translate="no">ἀλλ' ἄγε νῦν ἐμέθεν ξυνίει ἔπος, ὄφρα καὶ ἄλλῳ <rtc lang="grc" translate="no">εἴπῃς ἡρώων, ὅτε κεν σοῖς ἐν μεγάροισι <rtc lang="grc" translate="no">δαινύῃ παρὰ σῇ τ' ἀλόχῳ καὶ σοῖσι τέκεσσιν, <rtc lang="grc" translate="no">ἡμετέρης ἀρετῆς μεμνημένος, οἷα καὶ ἡμῖν <rtc lang="grc" translate="no">Ζεὺς ἐπὶ ἔργα τίθησι διαμπερὲς ἐξ ἔτι πατρῶν. <rtc lang="grc" translate="no">οὐ γὰρ πυγμάχοι εἰμὲν ἀμύμονες οὐδὲ παλαισταί, <rtc lang="grc" translate="no">ἀλλὰ ποσὶ κραιπνῶς θέομεν καὶ νηυσὶν ἄριστοι, <rtc lang="grc" translate="no">αἰεὶ δ' ἡμῖν δαίς τε φίλη κίθαρις τε χοροί τε <rtc lang="grc" translate="no">εἵματά τ' ἐξημοιβὰ λοετρά τε θερμὰ καὶ εὐναί. <rtc lang="grc" translate="no">ἀλλ' ἄγε, Φαιήκων βητάρμονες ὅσσοι ἄριστοι, <rtc lang="grc" translate="no">παίσατε, ὥς χ' ὁ ξεῖνος ἐνίσπῃ οἷσι φίλοισιν <rtc lang="grc" translate="no">οἴκαδε νοστήσας, ὅσσον περιγιγνόμεθ' ἄλλων <rtc lang="grc" translate="no">ναυτιλίῃ καὶ ποσσὶ καὶ ὀρχηστυῖ καὶ ἀοιδῇ. <rtc lang="grc" translate="no">Δημοδόκῳ δέ τις αἶψα κιὼν φόρμιγγα λίγειαν <rtc lang="grc" translate="no">οἰσέτω, ἥ που κεῖται ἐν ἡμετέροισι δόμοισιν."</rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">ὣς ἔφατ' Ἀλκίνοος θεοείκελος, ὦρτο δὲ κῆρυξ <rtc lang="grc" translate="no">οἴσων φόρμιγγα γλαφυρὴν δόμου ἐκ βασιλῆος. <rtc lang="grc" translate="no">αἰσυμνῆται δὲ κριτοὶ ἐννέα πάντες ἀνέσταν <rtc lang="grc" translate="no">δήμιοι, οἳ κατ' ἀγῶνας ἐὺ πρήσσεσκον ἕκαστα, <rtc lang="grc" translate="no">λείηναν δὲ χορόν, καλὸν δ' εὔρυναν ἀγῶνα. <rtc lang="grc" translate="no">κῆρυξ δ' ἐγγύθεν ἦλθε φέρων φόρμιγγα λίγειαν <rtc lang="grc" translate="no">Δημοδόκῳ: ὁ δ' ἔπειτα κί' ἐς μέσον: ἀμφὶ δὲ κοῦροι <rtc lang="grc" translate="no">πρωθῆβαι ἵσταντο, δαήμονες ὀρχηθμοῖο, <rtc lang="grc" translate="no">πέπληγον δὲ χορὸν θεῖον ποσίν. αὐτὰρ Ὀδυσσεὺς <rtc lang="grc" translate="no">μαρμαρυγὰς θηεῖτο ποδῶν, θαύμαζε δὲ θυμῷ.</rtc></rtc></rtc></rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">αὐτὰρ ὁ φορμίζων ἀνεβάλλετο καλὸν ἀείδειν <rtc lang="grc" translate="no">ἀμφ' Ἄρεος φιλότητος εὐστεφάνου τ' Ἀφροδίτης, <rtc lang="grc" translate="no">ὡς τὰ πρῶτα μίγησαν ἐν Ἡφαίστοιο δόμοισι <rtc lang="grc" translate="no">λάθρῃ, πολλὰ δ' ἔδωκε, λέχος δ' ᾔσχυνε καὶ εὐνὴν <rtc lang="grc" translate="no">Ἡφαίστοιο ἄνακτος. ἄφαρ δέ οἱ ἄγγελος ἦλθεν <rtc lang="grc" translate="no">Ἥλιος, ὅ σφ' ἐνόησε μιγαζομένους φιλότητι. <rtc lang="grc" translate="no">Ἥφαιστος δ' ὡς οὖν θυμαλγέα μῦθον ἄκουσε, <rtc lang="grc" translate="no">βῆ ῥ' ἴμεν ἐς χαλκεῶνα κακὰ φρεσὶ βυσσοδομεύων, <rtc lang="grc" translate="no">ἐν δ' ἔθετ' ἀκμοθέτῳ μέγαν ἄκμονα, κόπτε δὲ δεσμοὺς <rtc lang="grc" translate="no">ἀρρήκτους ἀλύτους, ὄφρ' ἔμπεδον αὖθι μένοιεν. <rtc lang="grc" translate="no">αὐτὰρ ἐπεὶ δὴ τεῦξε δόλον κεχολωμένος Ἄρει, <rtc lang="grc" translate="no">βῆ ῥ' ἴμεν ἐς θάλαμον, ὅθι οἱ φίλα δέμνι' ἔκειτο, <rtc lang="grc" translate="no">ἀμφὶ δ' ἄρ' ἑρμῖσιν χέε δέσματα κύκλῳ ἁπάντῃ: <rtc lang="grc" translate="no">πολλὰ δὲ καὶ καθύπερθε μελαθρόφιν ἐξεκέχυντο, <rtc lang="grc" translate="no">ἠύτ' ἀράχνια λεπτά, τά γ' οὔ κέ τις οὐδὲ ἴδοιτο, <rtc lang="grc" translate="no">οὐδὲ θεῶν μακάρων: πέρι γὰρ δολόεντα τέτυκτο. <rtc lang="grc" translate="no">αὐτὰρ ἐπεὶ δὴ πάντα δόλον περὶ δέμνια χεῦεν, <rtc lang="grc" translate="no">εἴσατ' ἴμεν ἐς Λῆμνον, ἐυκτίμενον πτολίεθρον, <rtc lang="grc" translate="no">ἥ οἱ γαιάων πολὺ φιλτάτη ἐστὶν ἁπασέων. <rtc lang="grc" translate="no">οὐδ' ἀλαοσκοπιὴν εἶχε χρυσήνιος Ἄρης, <rtc lang="grc" translate="no">ὡς ἴδεν Ἥφαιστον κλυτοτέχνην νόσφι κιόντα: <rtc lang="grc" translate="no">βῆ δ' ἰέναι πρὸς δῶμα περικλυτοῦ Ἡφαίστοιο <rtc lang="grc" translate="no">ἰσχανόων φιλότητος ἐυστεφάνου Κυθερείης. <rtc lang="grc" translate="no">ἡ δὲ νέον παρὰ πατρὸς ἐρισθενέος Κρονίωνος <rtc lang="grc" translate="no">ἐρχομένη κατ' ἄρ' ἕζεθ': ὁ δ' εἴσω δώματος ᾔει, <rtc lang="grc" translate="no">ἔν τ' ἄρα οἱ φῦ χειρί, ἔπος τ' ἔφατ' ἔκ τ' ὀνόμαζε:</rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">"δεῦρο, φίλη, λέκτρονδε τραπείομεν εὐνηθέντες: <rtc lang="grc" translate="no">οὐ γὰρ ἔθ' Ἥφαιστος μεταδήμιος, ἀλλά που ἤδη <rtc lang="grc" translate="no">οἴχεται ἐς Λῆμνον μετὰ Σίντιας ἀγριοφώνους."</rtc></rtc></rtc></ruby> <ruby><rtc lang="grc" translate="no">ὣς φάτο, τῇ δ' ἀσπαστὸν ἐείσατο κοιμηθῆναι. <rtc lang="grc" translate="no">τὼ δ' ἐς δέμνια βάντε κατέδραθον: ἀμφὶ δὲ δεσμοὶ <rtc lang="grc" translate="no">τεχνήεντες ἔχυντο πολύφρονος Ἡφαίστοιο, <rtc lang="grc" translate="no">οὐδέ τι κινῆσαι μελέων ἦν οὐδ' ἀναεῖραι. <rtc lang="grc" translate="no">καὶ τότε δὴ γίγνωσκον, ὅ τ' οὐκέτι φυκτὰ πέλοντο. <rtc lang="grc" translate="no">ἀγχίμολον δέ σφ' ἦλθε περικλυτὸς ἀμφιγυήεις, <rtc lang="grc" translate="no">αὖτις ὑποστρέψας πρὶν Λήμνου γαῖαν ἱκέσθαι: <rtc lang="grc" translate="no">Ἠέλιος γάρ οἱ σκοπιὴν ἔχεν εἶπέ τε μῦθον. <rtc lang="grc" translate="no">βῆ δ' ἴμεναι πρὸς δῶμα φίλον τετιημένος ἦτορ: <rtc lang="grc" translate="no">ἔστη δ' ἐν προθύροισι, χόλος δέ μιν ἄγριος ᾕρει: <rtc lang="grc" translate="no">σμερδαλέον δ' ἐβόησε, γέγωνέ τε πᾶσι θεοῖσιν:</rtc></rtc></rtc></rtc></rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">"Ζεῦ πάτερ ἠδ' ἄλλοι μάκαρες θεοὶ αἰὲν ἐόντες, <rtc lang="grc" translate="no">δεῦθ', ἵνα ἔργα γελαστὰ καὶ οὐκ ἐπιεικτὰ ἴδησθε, <rtc lang="grc" translate="no">ὡς ἐμὲ χωλὸν ἐόντα Διὸς θυγάτηρ Ἀφροδίτη <rtc lang="grc" translate="no">αἰὲν ἀτιμάζει, φιλέει δ' ἀίδηλον Ἄρηα, <rtc lang="grc" translate="no">οὕνεχ' ὁ μὲν καλός τε καὶ ἀρτίπος, αὐτὰρ ἐγώ γε <rtc lang="grc" translate="no">ἠπεδανὸς γενόμην. ἀτὰρ οὔ τί μοι αἴτιος ἄλλος, <rtc lang="grc" translate="no">ἀλλὰ τοκῆε δύω, τὼ μὴ γείνασθαι ὄφελλον. <rtc lang="grc" translate="no">ἀλλ' ὄψεσθ', ἵνα τώ γε καθεύδετον ἐν φιλότητι <rtc lang="grc" translate="no">εἰς ἐμὰ δέμνια βάντες, ἐγὼ δ' ὁρόων ἀκάχημαι. <rtc lang="grc" translate="no">οὐ μέν σφεας ἔτ' ἔολπα μίνυνθά γε κειέμεν οὕτως <rtc lang="grc" translate="no">καὶ μάλα περ φιλέοντε: τάχ' οὐκ ἐθελήσετον ἄμφω <rtc lang="grc" translate="no">εὕδειν: ἀλλά σφωε δόλος καὶ δεσμὸς ἐρύξει, <rtc lang="grc" translate="no">εἰς ὅ κέ μοι μάλα πάντα πατὴρ ἀποδῷσιν ἔεδνα, <rtc lang="grc" translate="no">ὅσσα οἱ ἐγγυάλιξα κυνώπιδος εἵνεκα κούρης, <rtc lang="grc" translate="no">οὕνεκά οἱ καλὴ θυγάτηρ, ἀτὰρ οὐκ ἐχέθυμος."</rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">ὣς ἔφαθ', οἱ δ' ἀγέροντο θεοὶ ποτὶ χαλκοβατὲς δῶ: <rtc lang="grc" translate="no">ἦλθε Ποσειδάων γαιήοχος, ἦλθ' ἐριούνης <rtc lang="grc" translate="no">Ἑρμείας, ἦλθεν δὲ ἄναξ ἑκάεργος Ἀπόλλων. <rtc lang="grc" translate="no">θηλύτεραι δὲ θεαὶ μένον αἰδοῖ οἴκοι ἑκάστη. <rtc lang="grc" translate="no">ἔσταν δ' ἐν προθύροισι θεοί, δωτῆρες ἑάων: <rtc lang="grc" translate="no">ἄσβεστος δ' ἄρ' ἐνῶρτο γέλως μακάρεσσι θεοῖσι <rtc lang="grc" translate="no">τέχνας εἰσορόωσι πολύφρονος Ἡφαίστοιο. <rtc lang="grc" translate="no">ὧδε δέ τις εἴπεσκεν ἰδὼν ἐς πλησίον ἄλλον:</rtc></rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">"οὐκ ἀρετᾷ κακὰ ἔργα: κιχάνει τοι βραδὺς ὠκύν, <rtc lang="grc" translate="no">ὡς καὶ νῦν Ἥφαιστος ἐὼν βραδὺς εἷλεν Ἄρηα <rtc lang="grc" translate="no">ὠκύτατόν περ ἐόντα θεῶν οἳ Ὄλυμπον ἔχουσιν, <rtc lang="grc" translate="no">χωλὸς ἐὼν τέχνῃσι: τὸ καὶ μοιχάγρι' ὀφέλλει."</rtc></rtc></rtc></rtc></ruby> <ruby><rtc lang="grc" translate="no">ὣς οἱ μὲν τοιαῦτα πρὸς ἀλλήλους ἀγόρευον: <rtc lang="grc" translate="no">Ἑρμῆν δὲ προσέειπεν ἄναξ Διὸς υἱὸς Ἀπόλλων:</rtc></rtc></ruby> <ruby><rtc lang="grc" translate="no">"Ἑρμεία, Διὸς υἱέ, διάκτορε, δῶτορ ἑάων, <rtc lang="grc" translate="no">ἦ ῥά κεν ἐν δεσμοῖς ἐθέλοις κρατεροῖσι πιεσθεὶς <rtc lang="grc" translate="no">εὕδειν ἐν λέκτροισι παρὰ χρυσέῃ Ἀφροδίτῃ;"</rtc></rtc></rtc></ruby> <ruby><rtc lang="grc" translate="no">τὸν δ' ἠμείβετ' ἔπειτα διάκτορος ἀργεϊφόντης: <rtc lang="grc" translate="no">"αἲ γὰρ τοῦτο γένοιτο, ἄναξ ἑκατηβόλ' Ἄπολλον: <rtc lang="grc" translate="no">δεσμοὶ μὲν τρὶς τόσσοι ἀπείρονες ἀμφὶς ἔχοιεν, <rtc lang="grc" translate="no">ὑμεῖς δ' εἰσορόῳτε θεοὶ πᾶσαί τε θέαιναι, <rtc lang="grc" translate="no">αὐτὰρ ἐγὼν εὕδοιμι παρὰ χρυσέῃ Ἀφροδίτῃ." <rtc lang="grc" translate="no">ὣς ἔφατ', ἐν δὲ γέλως ὦρτ' ἀθανάτοισι θεοῖσιν. <rtc lang="grc" translate="no">οὐδὲ Ποσειδάωνα γέλως ἔχε, λίσσετο δ' αἰεὶ <rtc lang="grc" translate="no">Ἥφαιστον κλυτοεργὸν ὅπως λύσειεν Ἄρηα. <rtc lang="grc" translate="no">καί μιν φωνήσας ἔπεα πτερόεντα προσηύδα:</rtc></rtc></rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">"λῦσον: ἐγὼ δέ τοι αὐτὸν ὑπίσχομαι, ὡς σὺ κελεύεις, <rtc lang="grc" translate="no">τίσειν αἴσιμα πάντα μετ' ἀθανάτοισι θεοῖσιν."</rtc></rtc></ruby> <ruby><rtc lang="grc" translate="no">τὸν δ' αὖτε προσέειπε περικλυτὸς ἀμφιγυήεις: <rtc lang="grc" translate="no">"μή με, Ποσείδαον γαιήοχε, ταῦτα κέλευε: <rtc lang="grc" translate="no">δειλαί τοι δειλῶν γε καὶ ἐγγύαι ἐγγυάασθαι. <rtc lang="grc" translate="no">πῶς ἂν ἐγώ σε δέοιμι μετ' ἀθανάτοισι θεοῖσιν, <rtc lang="grc" translate="no">εἴ κεν Ἄρης οἴχοιτο χρέος καὶ δεσμὸν ἀλύξας;"</rtc></rtc></rtc></rtc></rtc></ruby> <ruby><rtc lang="grc" translate="no">τὸν δ' αὖτε προσέειπε Ποσειδάων ἐνοσίχθων: <rtc lang="grc" translate="no">"Ἥφαιστ', εἴ περ γάρ κεν Ἄρης χρεῖος ὑπαλύξας <rtc lang="grc" translate="no">οἴχηται φεύγων, αὐτός τοι ἐγὼ τάδε τίσω."</rtc></rtc></rtc></ruby> <ruby><rtc lang="grc" translate="no">τὸν δ' ἠμείβετ' ἔπειτα περικλυτὸς ἀμφιγυήεις: <rtc lang="grc" translate="no">"οὐκ ἔστ' οὐδὲ ἔοικε τεὸν ἔπος ἀρνήσασθαι."</rtc></rtc></ruby> <ruby><rtc lang="grc" translate="no">ὣς εἰπὼν δεσμὸν ἀνίει μένος Ἡφαίστοιο. <rtc lang="grc" translate="no">τὼ δ' ἐπεὶ ἐκ δεσμοῖο λύθεν, κρατεροῦ περ ἐόντος, <rtc lang="grc" translate="no">αὐτίκ' ἀναί̈ξαντε ὁ μὲν Θρῄκηνδε βεβήκει, <rtc lang="grc" translate="no">ἡ δ' ἄρα Κύπρον ἵκανε φιλομμειδὴς Ἀφροδίτη, <rtc lang="grc" translate="no">ἐς Πάφον: ἔνθα δέ οἱ τέμενος βωμός τε θυήεις. <rtc lang="grc" translate="no">ἔνθα δέ μιν Χάριτες λοῦσαν καὶ χρῖσαν ἐλαίῳ <rtc lang="grc" translate="no">ἀμβρότῳ, οἷα θεοὺς ἐπενήνοθεν αἰὲν ἐόντας, <rtc lang="grc" translate="no">ἀμφὶ δὲ εἵματα ἕσσαν ἐπήρατα, θαῦμα ἰδέσθαι.</rtc></rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">ταῦτ' ἄρ' ἀοιδὸς ἄειδε περικλυτός: αὐτὰρ Ὀδυσσεὺς <rtc lang="grc" translate="no">τέρπετ' ἐνὶ φρεσὶν ᾗσιν ἀκούων ἠδὲ καὶ ἄλλοι <rtc lang="grc" translate="no">Φαίηκες δολιχήρετμοι, ναυσίκλυτοι ἄνδρες.</rtc></rtc></rtc></ruby> <ruby><rtc lang="grc" translate="no">Ἀλκίνοος δ' Ἅλιον καὶ Λαοδάμαντα κέλευσεν <rtc lang="grc" translate="no">μουνὰξ ὀρχήσασθαι, ἐπεί σφισιν οὔ τις ἔριζεν. <rtc lang="grc" translate="no">οἱ δ' ἐπεὶ οὖν σφαῖραν καλὴν μετὰ χερσὶν ἕλοντο, <rtc lang="grc" translate="no">πορφυρέην, τήν σφιν Πόλυβος ποίησε δαί̈φρων, <rtc lang="grc" translate="no">τὴν ἕτερος ῥίπτασκε ποτὶ νέφεα σκιόεντα <rtc lang="grc" translate="no">ἰδνωθεὶς ὀπίσω, ὁ δ' ἀπὸ χθονὸς ὑψόσ' ἀερθεὶς <rtc lang="grc" translate="no">ῥηιδίως μεθέλεσκε, πάρος ποσὶν οὖδας ἱκέσθαι. <rtc lang="grc" translate="no">αὐτὰρ ἐπεὶ δὴ σφαίρῃ ἀν' ἰθὺν πειρήσαντο, <rtc lang="grc" translate="no">ὠρχείσθην δὴ ἔπειτα ποτὶ χθονὶ πουλυβοτείρῃ <rtc lang="grc" translate="no">ταρφέ' ἀμειβομένω: κοῦροι δ' ἐπελήκεον ἄλλοι <rtc lang="grc" translate="no">ἑστεῶτες κατ' ἀγῶνα, πολὺς δ' ὑπὸ κόμπος ὀρώρει.</rtc></rtc></rtc></rtc></rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">δὴ τότ' ἄρ' Ἀλκίνοον προσεφώνεε δῖος Ὀδυσσεύς: <rtc lang="grc" translate="no">"Ἀλκίνοε κρεῖον, πάντων ἀριδείκετε λαῶν, <rtc lang="grc" translate="no">ἠμὲν ἀπείλησας βητάρμονας εἶναι ἀρίστους, <rtc lang="grc" translate="no">ἠδ' ἄρ' ἑτοῖμα τέτυκτο: σέβας μ' ἔχει εἰσορόωντα."</rtc></rtc></rtc></rtc></ruby> <ruby><rtc lang="grc" translate="no">ὣς φάτο, γήθησεν δ' ἱερὸν μένος Ἀλκινόοιο, <rtc lang="grc" translate="no">αἶψα δὲ Φαιήκεσσι φιληρέτμοισι μετηύδα:</rtc></rtc></ruby> <ruby><rtc lang="grc" translate="no">"κέκλυτε, Φαιήκων ἡγήτορες ἠδὲ μέδοντες. <rtc lang="grc" translate="no">ὁ ξεῖνος μάλα μοι δοκέει πεπνυμένος εἶναι. <rtc lang="grc" translate="no">ἀλλ' ἄγε οἱ δῶμεν ξεινήιον, ὡς ἐπιεικές. <rtc lang="grc" translate="no">δώδεκα γὰρ κατὰ δῆμον ἀριπρεπέες βασιλῆες <rtc lang="grc" translate="no">ἀρχοὶ κραίνουσι, τρισκαιδέκατος δ' ἐγὼ αὐτός: <rtc lang="grc" translate="no">τῶν οἱ ἕκαστος φᾶρος ἐυπλυνὲς ἠδὲ χιτῶνα <rtc lang="grc" translate="no">καὶ χρυσοῖο τάλαντον ἐνείκατε τιμήεντος. <rtc lang="grc" translate="no">αἶψα δὲ πάντα φέρωμεν ἀολλέα, ὄφρ' ἐνὶ χερσὶν <rtc lang="grc" translate="no">ξεῖνος ἔχων ἐπὶ δόρπον ἴῃ χαίρων ἐνὶ θυμῷ. <rtc lang="grc" translate="no">Εὐρύαλος δέ ἑ αὐτὸν ἀρεσσάσθω ἐπέεσσι <rtc lang="grc" translate="no">καὶ δώρῳ, ἐπεὶ οὔ τι ἔπος κατὰ μοῖραν ἔειπεν."</rtc></rtc></rtc></rtc></rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">ὣς ἔφαθ', οἱ δ' ἄρα πάντες ἐπῄνεον ἠδ' ἐκέλευον, <rtc lang="grc" translate="no">δῶρα δ' ἄρ' οἰσέμεναι πρόεσαν κήρυκα ἕκαστος. <rtc lang="grc" translate="no">τὸν δ' αὖτ' Εὐρύαλος ἀπαμείβετο φώνησέν τε: <rtc lang="grc" translate="no">"Ἀλκίνοε κρεῖον, πάντων ἀριδείκετε λαῶν, <rtc lang="grc" translate="no">τοιγὰρ ἐγὼ τὸν ξεῖνον ἀρέσσομαι, ὡς σὺ κελεύεις. <rtc lang="grc" translate="no">δώσω οἱ τόδ' ἄορ παγχάλκεον, ᾧ ἔπι κώπη <rtc lang="grc" translate="no">ἀργυρέη, κολεὸν δὲ νεοπρίστου ἐλέφαντος <rtc lang="grc" translate="no">ἀμφιδεδίνηται: πολέος δέ οἱ ἄξιον ἔσται."</rtc></rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">ὣς εἰπὼν ἐν χερσὶ τίθει ξίφος ἀργυρόηλον <rtc lang="grc" translate="no">καί μιν φωνήσας ἔπεα πτερόεντα προσηύδα: <rtc lang="grc" translate="no">"χαῖρε, πάτερ ὦ ξεῖνε: ἔπος δ' εἴ πέρ τι βέβακται <rtc lang="grc" translate="no">δεινόν, ἄφαρ τὸ φέροιεν ἀναρπάξασαι ἄελλαι. <rtc lang="grc" translate="no">σοὶ δὲ θεοὶ ἄλοχόν τ' ἰδέειν καὶ πατρίδ' ἱκέσθαι <rtc lang="grc" translate="no">δοῖεν, ἐπεὶ δὴ δηθὰ φίλων ἄπο πήματα πάσχεις."</rtc></rtc></rtc></rtc></rtc></rtc></ruby> <ruby><rtc lang="grc" translate="no">τὸν δ' ἀπαμειβόμενος προσέφη πολύμητις Ὀδυσσεύς: <rtc lang="grc" translate="no">"καὶ σὺ φίλος μάλα χαῖρε, θεοὶ δέ τοι ὄλβια δοῖεν. <rtc lang="grc" translate="no">μηδέ τι τοι ξίφεός γε ποθὴ μετόπισθε γένοιτο <rtc lang="grc" translate="no">τούτου, ὃ δή μοι δῶκας ἀρεσσάμενος ἐπέεσσιν."</rtc></rtc></rtc></rtc></ruby> <ruby><rtc lang="grc" translate="no">ἦ ῥα καὶ ἀμφ' ὤμοισι θέτο ξίφος ἀργυρόηλον. <rtc lang="grc" translate="no">δύσετό τ' ἠέλιος, καὶ τῷ κλυτὰ δῶρα παρῆεν. <rtc lang="grc" translate="no">καὶ τά γ' ἐς Ἀλκινόοιο φέρον κήρυκες ἀγαυοί: <rtc lang="grc" translate="no">δεξάμενοι δ' ἄρα παῖδες ἀμύμονος Ἀλκινόοιο <rtc lang="grc" translate="no">μητρὶ παρ' αἰδοίῃ ἔθεσαν περικαλλέα δῶρα. <rtc lang="grc" translate="no">τοῖσιν δ' ἡγεμόνευ' ἱερὸν μένος Ἀλκινόοιο, <rtc lang="grc" translate="no">ἐλθόντες δὲ καθῖζον ἐν ὑψηλοῖσι θρόνοισι. <rtc lang="grc" translate="no">δή ῥα τότ' Ἀρήτην προσέφη μένος Ἀλκινόοιο:</rtc></rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">"δεῦρο, γύναι, φέρε χηλὸν ἀριπρεπέ', ἥ τις ἀρίστη: <rtc lang="grc" translate="no">ἐν δ' αὐτὴ θὲς φᾶρος ἐυπλυνὲς ἠδὲ χιτῶνα. <rtc lang="grc" translate="no">ἀμφὶ δέ οἱ πυρὶ χαλκὸν ἰήνατε, θέρμετε δ' ὕδωρ, <rtc lang="grc" translate="no">ὄφρα λοεσσάμενός τε ἰδών τ' ἐὺ κείμενα πάντα <rtc lang="grc" translate="no">δῶρα, τά οἱ Φαίηκες ἀμύμονες ἐνθάδ' ἔνεικαν, <rtc lang="grc" translate="no">δαιτί τε τέρπηται καὶ ἀοιδῆς ὕμνον ἀκούων. <rtc lang="grc" translate="no">καί οἱ ἐγὼ τόδ' ἄλεισον ἐμὸν περικαλλὲς ὀπάσσω, <rtc lang="grc" translate="no">χρύσεον, ὄφρ' ἐμέθεν μεμνημένος ἤματα πάντα <rtc lang="grc" translate="no">σπένδῃ ἐνὶ μεγάρῳ Διί τ' ἄλλοισίν τε θεοῖσιν." <rtc lang="grc" translate="no">ὣς ἔφατ', Ἀρήτη δὲ μετὰ δμῳῇσιν ἔειπεν <rtc lang="grc" translate="no">ἀμφὶ πυρὶ στῆσαι τρίποδα μέγαν ὅττι τάχιστα. <rtc lang="grc" translate="no">αἱ δὲ λοετροχόον τρίποδ' ἵστασαν ἐν πυρὶ κηλέῳ, <rtc lang="grc" translate="no">ἔν δ' ἄρ' ὕδωρ ἔχεαν, ὑπὸ δὲ ξύλα δαῖον ἑλοῦσαι. <rtc lang="grc" translate="no">γάστρην μὲν τρίποδος πῦρ ἄμφεπε, θέρμετο δ' ὕδωρ: <rtc lang="grc" translate="no">τόφρα δ' ἄρ' Ἀρήτη ξείνῳ περικαλλέα χηλὸν <rtc lang="grc" translate="no">ἐξέφερεν θαλάμοιο, τίθει δ' ἐνὶ κάλλιμα δῶρα, <rtc lang="grc" translate="no">ἐσθῆτα χρυσόν τε, τά οἱ Φαίηκες ἔδωκαν: <rtc lang="grc" translate="no">ἐν δ' αὐτὴ φᾶρος θῆκεν καλόν τε χιτῶνα, <rtc lang="grc" translate="no">καί μιν φωνήσασ' ἔπεα πτερόεντα προσηύδα:</rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">"αὐτὸς νῦν ἴδε πῶμα, θοῶς δ' ἐπὶ δεσμὸν ἴηλον, <rtc lang="grc" translate="no">μή τίς τοι καθ' ὁδὸν δηλήσεται, ὁππότ' ἂν αὖτε <rtc lang="grc" translate="no">εὕδῃσθα γλυκὺν ὕπνον ἰὼν ἐν νηὶ μελαίνῃ."</rtc></rtc></rtc></ruby> <ruby><rtc lang="grc" translate="no">αὐτὰρ ἐπεὶ τό γ' ἄκουσε πολύτλας δῖος Ὀδυσσεύς, <rtc lang="grc" translate="no">αὐτίκ' ἐπήρτυε πῶμα, θοῶς δ' ἐπὶ δεσμὸν ἴηλεν <rtc lang="grc" translate="no">ποικίλον, ὅν ποτέ μιν δέδαε φρεσὶ πότνια Κίρκη: <rtc lang="grc" translate="no">αὐτόδιον δ' ἄρα μιν ταμίη λούσασθαι ἀνώγει <rtc lang="grc" translate="no">ἔς ῥ' ἀσάμινθον βάνθ': ὁ δ' ἄρ ἀσπασίως ἴδε θυμῷ <rtc lang="grc" translate="no">θερμὰ λοέτρ', ἐπεὶ οὔ τι κομιζόμενός γε θάμιζεν, <rtc lang="grc" translate="no">ἐπεὶ δὴ λίπε δῶμα Καλυψοῦς ἠυκόμοιο. <rtc lang="grc" translate="no">τόφρα δέ οἱ κομιδή γε θεῷ ὣς ἔμπεδος ἦεν.</rtc></rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">τὸν δ' ἐπεὶ οὖν δμῳαὶ λοῦσαν καὶ χρῖσαν ἐλαίῳ, <rtc lang="grc" translate="no">ἀμφὶ δέ μιν χλαῖναν καλὴν βάλον ἠδὲ χιτῶνα, <rtc lang="grc" translate="no">ἔκ ῥ' ἀσαμίνθου βὰς ἄνδρας μέτα οἰνοποτῆρας <rtc lang="grc" translate="no">ἤιε: Ναυσικάα δὲ θεῶν ἄπο κάλλος ἔχουσα <rtc lang="grc" translate="no">στῆ ῥα παρὰ σταθμὸν τέγεος πύκα ποιητοῖο, <rtc lang="grc" translate="no">θαύμαζεν δ' Ὀδυσῆα ἐν ὀφθαλμοῖσιν ὁρῶσα, <rtc lang="grc" translate="no">καί μιν φωνήσασ' ἔπεα πτερόεντα προσηύδα:</rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">"χαῖρε, ξεῖν', ἵνα καί ποτ' ἐὼν ἐν πατρίδι γαίῃ <rtc lang="grc" translate="no">μνήσῃ ἐμεῦ, ὅτι μοι πρώτῃ ζωάγρι' ὀφέλλεις."</rtc></rtc></ruby> <ruby><rtc lang="grc" translate="no">τὴν δ' ἀπαμειβόμενος προσέφη πολύμητις Ὀδυσσεύς. <rtc lang="grc" translate="no">"Ναυσικάα θύγατερ μεγαλήτορος Ἀλκινόοιο, <rtc lang="grc" translate="no">οὕτω νῦν Ζεὺς θείη, ἐρίγδουπος πόσις Ἥρης, <rtc lang="grc" translate="no">οἴκαδέ τ' ἐλθέμεναι καὶ νόστιμον ἦμαρ ἰδέσθαι: <rtc lang="grc" translate="no">τῷ κέν τοι καὶ κεῖθι θεῷ ὣς εὐχετοῴμην <rtc lang="grc" translate="no">αἰεὶ ἤματα πάντα: σὺ γάρ μ' ἐβιώσαο, κούρη." <rtc lang="grc" translate="no">ἦ ῥα καὶ ἐς θρόνον ἷζε παρ' Ἀλκίνοον βασιλῆα: <rtc lang="grc" translate="no">οἱ δ' ἤδη μοίρας τ' ἔνεμον κερόωντό τε οἶνον. <rtc lang="grc" translate="no">κῆρυξ δ' ἐγγύθεν ἦλθεν ἄγων ἐρίηρον ἀοιδόν, <rtc lang="grc" translate="no">Δημόδοκον λαοῖσι τετιμένον: εἷσε δ' ἄρ' αὐτὸν <rtc lang="grc" translate="no">μέσσῳ δαιτυμόνων, πρὸς κίονα μακρὸν ἐρείσας. <rtc lang="grc" translate="no">δὴ τότε κήρυκα προσέφη πολύμητις Ὀδυσσεύς, <rtc lang="grc" translate="no">νώτου ἀποπροταμών, ἐπὶ δὲ πλεῖον ἐλέλειπτο, <rtc lang="grc" translate="no">ἀργιόδοντος ὑός, θαλερὴ δ' ἦν ἀμφὶς ἀλοιφή:</rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">"κῆρυξ, τῆ δή, τοῦτο πόρε κρέας, ὄφρα φάγῃσιν, <rtc lang="grc" translate="no">Δημοδόκῳ: καί μιν προσπτύξομαι ἀχνύμενός περ: <rtc lang="grc" translate="no">πᾶσι γὰρ ἀνθρώποισιν ἐπιχθονίοισιν ἀοιδοὶ <rtc lang="grc" translate="no">τιμῆς ἔμμοροί εἰσι καὶ αἰδοῦς, οὕνεκ' ἄρα σφέας <rtc lang="grc" translate="no">οἴμας μοῦσ' ἐδίδαξε, φίλησε δὲ φῦλον ἀοιδῶν."</rtc></rtc></rtc></rtc></rtc></ruby> <ruby><rtc lang="grc" translate="no">ὣς ἄρ' ἔφη, κῆρυξ δὲ φέρων ἐν χερσὶν ἔθηκεν <rtc lang="grc" translate="no">ἥρῳ Δημοδόκῳ: ὁ δ' ἐδέξατο, χαῖρε δὲ θυμῷ. <rtc lang="grc" translate="no">οἱ δ' ἐπ' ὀνείαθ' ἑτοῖμα προκείμενα χεῖρας ἴαλλον. <rtc lang="grc" translate="no">αὐτὰρ ἐπεὶ πόσιος καὶ ἐδητύος ἐξ ἔρον ἕντο, <rtc lang="grc" translate="no">δὴ τότε Δημόδοκον προσέφη πολύμητις Ὀδυσσεύς:</rtc></rtc></rtc></rtc></rtc></ruby> <ruby><rtc lang="grc" translate="no">"Δημόδοκ', ἔξοχα δή σε βροτῶν αἰνίζομ' ἁπάντων. <rtc lang="grc" translate="no">ἢ σέ γε μοῦσ' ἐδίδαξε, Διὸς πάϊς, ἢ σέ γ' Ἀπόλλων: <rtc lang="grc" translate="no">λίην γὰρ κατὰ κόσμον Ἀχαιῶν οἶτον ἀείδεις, <rtc lang="grc" translate="no">ὅσσ' ἔρξαν τ' ἔπαθόν τε καὶ ὅσσ' ἐμόγησαν Ἀχαιοί, <rtc lang="grc" translate="no">ὥς τέ που ἢ αὐτὸς παρεὼν ἢ ἄλλου ἀκούσας. <rtc lang="grc" translate="no">ἀλλ' ἄγε δὴ μετάβηθι καὶ ἵππου κόσμον ἄεισον <rtc lang="grc" translate="no">δουρατέου, τὸν Ἐπειὸς ἐποίησεν σὺν Ἀθήνῃ, <rtc lang="grc" translate="no">ὅν ποτ' ἐς ἀκρόπολιν δόλον ἤγαγε δῖος Ὀδυσσεὺς <rtc lang="grc" translate="no">ἀνδρῶν ἐμπλήσας οἵ ῥ' Ἴλιον ἐξαλάπαξαν. <rtc lang="grc" translate="no">αἴ κεν δή μοι ταῦτα κατὰ μοῖραν καταλέξῃς, <rtc lang="grc" translate="no">αὐτίκ' ἐγὼ πᾶσιν μυθήσομαι ἀνθρώποισιν, <rtc lang="grc" translate="no">ὡς ἄρα τοι πρόφρων θεὸς ὤπασε θέσπιν ἀοιδήν."</rtc></rtc></rtc></rtc></rtc></rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">ὣς φάθ', ὁ δ' ὁρμηθεὶς θεοῦ ἤρχετο, φαῖνε δ' ἀοιδήν, <rtc lang="grc" translate="no">ἔνθεν ἑλὼν ὡς οἱ μὲν ἐυσσέλμων ἐπὶ νηῶν <rtc lang="grc" translate="no">βάντες ἀπέπλειον, πῦρ ἐν κλισίῃσι βαλόντες, <rtc lang="grc" translate="no">Ἀργεῖοι, τοὶ δ' ἤδη ἀγακλυτὸν ἀμφ' Ὀδυσῆα <rtc lang="grc" translate="no">ἥατ' ἐνὶ Τρώων ἀγορῇ κεκαλυμμένοι ἵππῳ: <rtc lang="grc" translate="no">αὐτοὶ γάρ μιν Τρῶες ἐς ἀκρόπολιν ἐρύσαντο. <rtc lang="grc" translate="no">ὣς ὁ μὲν ἑστήκει, τοὶ δ' ἄκριτα πόλλ' ἀγόρευον <rtc lang="grc" translate="no">ἥμενοι ἀμφ' αὐτόν: τρίχα δέ σφισιν ἥνδανε βουλή, <rtc lang="grc" translate="no">ἠὲ διαπλῆξαι κοῖλον δόρυ νηλέι χαλκῷ, <rtc lang="grc" translate="no">ἢ κατὰ πετράων βαλέειν ἐρύσαντας ἐπ' ἄκρης, <rtc lang="grc" translate="no">ἢ ἐάαν μέγ' ἄγαλμα θεῶν θελκτήριον εἶναι, <rtc lang="grc" translate="no">τῇ περ δὴ καὶ ἔπειτα τελευτήσεσθαι ἔμελλεν: <rtc lang="grc" translate="no">αἶσα γὰρ ἦν ἀπολέσθαι, ἐπὴν πόλις ἀμφικαλύψῃ <rtc lang="grc" translate="no">δουράτεον μέγαν ἵππον, ὅθ' ἥατο πάντες ἄριστοι <rtc lang="grc" translate="no">Ἀργείων Τρώεσσι φόνον καὶ κῆρα φέροντες. <rtc lang="grc" translate="no">ἤειδεν δ' ὡς ἄστυ διέπραθον υἷες Ἀχαιῶν <rtc lang="grc" translate="no">ἱππόθεν ἐκχύμενοι, κοῖλον λόχον ἐκπρολιπόντες. <rtc lang="grc" translate="no">ἄλλον δ' ἄλλῃ ἄειδε πόλιν κεραϊζέμεν αἰπήν, <rtc lang="grc" translate="no">αὐτὰρ Ὀδυσσῆα προτὶ δώματα Δηιφόβοιο <rtc lang="grc" translate="no">βήμεναι, ἠύτ' Ἄρηα σὺν ἀντιθέῳ Μενελάῳ. <rtc lang="grc" translate="no">κεῖθι δὴ αἰνότατον πόλεμον φάτο τολμήσαντα <rtc lang="grc" translate="no">νικῆσαι καὶ ἔπειτα διὰ μεγάθυμον Ἀθήνην.</rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">ταῦτ' ἄρ' ἀοιδὸς ἄειδε περικλυτός: αὐτὰρ Ὀδυσσεὺς <rtc lang="grc" translate="no">τήκετο, δάκρυ δ' ἔδευεν ὑπὸ βλεφάροισι παρειάς. <rtc lang="grc" translate="no">ὡς δὲ γυνὴ κλαίῃσι φίλον πόσιν ἀμφιπεσοῦσα, <rtc lang="grc" translate="no">ὅς τε ἑῆς πρόσθεν πόλιος λαῶν τε πέσῃσιν, <rtc lang="grc" translate="no">ἄστεϊ καὶ τεκέεσσιν ἀμύνων νηλεὲς ἦμαρ: <rtc lang="grc" translate="no">ἡ μὲν τὸν θνήσκοντα καὶ ἀσπαίροντα ἰδοῦσα <rtc lang="grc" translate="no">ἀμφ' αὐτῷ χυμένη λίγα κωκύει: οἱ δέ τ' ὄπισθε <rtc lang="grc" translate="no">κόπτοντες δούρεσσι μετάφρενον ἠδὲ καὶ ὤμους <rtc lang="grc" translate="no">εἴρερον εἰσανάγουσι, πόνον τ' ἐχέμεν καὶ ὀιζύν: <rtc lang="grc" translate="no">τῆς δ' ἐλεεινοτάτῳ ἄχεϊ φθινύθουσι παρειαί: <rtc lang="grc" translate="no">ὣς Ὀδυσεὺς ἐλεεινὸν ὑπ' ὀφρύσι δάκρυον εἶβεν. <rtc lang="grc" translate="no">ἔνθ' ἄλλους μὲν πάντας ἐλάνθανε δάκρυα λείβων, <rtc lang="grc" translate="no">Ἀλκίνοος δέ μιν οἶος ἐπεφράσατ' ἠδ' ἐνόησεν, <rtc lang="grc" translate="no">ἥμενος ἄγχ' αὐτοῦ, βαρὺ δὲ στενάχοντος ἄκουσεν. <rtc lang="grc" translate="no">αἶψα δὲ Φαιήκεσσι φιληρέτμοισι μετηύδα:</rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">"κέκλυτε, Φαιήκων ἡγήτορες ἠδὲ μέδοντες, <rtc lang="grc" translate="no">Δημόδοκος δ' ἤδη σχεθέτω φόρμιγγα λίγειαν: <rtc lang="grc" translate="no">οὐ γάρ πως πάντεσσι χαριζόμενος τάδ' ἀείδει. <rtc lang="grc" translate="no">ἐξ οὗ δορπέομέν τε καὶ ὤρορε θεῖος ἀοιδός, <rtc lang="grc" translate="no">ἐκ τοῦ δ' οὔ πω παύσατ' ὀιζυροῖο γόοιο <rtc lang="grc" translate="no">ὁ ξεῖνος: μάλα πού μιν ἄχος φρένας ἀμφιβέβηκεν. <rtc lang="grc" translate="no">ἀλλ' ἄγ' ὁ μὲν σχεθέτω, ἵν' ὁμῶς τερπώμεθα πάντες, <rtc lang="grc" translate="no">ξεινοδόκοι καὶ ξεῖνος, ἐπεὶ πολὺ κάλλιον οὕτως: <rtc lang="grc" translate="no">εἵνεκα γὰρ ξείνοιο τάδ' αἰδοίοιο τέτυκται, <rtc lang="grc" translate="no">πομπὴ καὶ φίλα δῶρα, τά οἱ δίδομεν φιλέοντες. <rtc lang="grc" translate="no">ἀντὶ κασιγνήτου ξεῖνός θ' ἱκέτης τε τέτυκται <rtc lang="grc" translate="no">ἀνέρι, ὅς τ' ὀλίγον περ ἐπιψαύῃ πραπίδεσσι. <rtc lang="grc" translate="no">τῷ νῦν μηδὲ σὺ κεῦθε νοήμασι κερδαλέοισιν <rtc lang="grc" translate="no">ὅττι κέ σ' εἴρωμαι: φάσθαι δέ σε κάλλιόν ἐστιν. <rtc lang="grc" translate="no">εἴπ' ὄνομ' ὅττι σε κεῖθι κάλεον μήτηρ τε πατήρ τε <rtc lang="grc" translate="no">ἄλλοι θ' οἳ κατὰ ἄστυ καὶ οἳ περιναιετάουσιν. <rtc lang="grc" translate="no">οὐ μὲν γάρ τις πάμπαν ἀνώνυμός ἐστ' ἀνθρώπων, <rtc lang="grc" translate="no">οὐ κακὸς οὐδὲ μὲν ἐσθλός, ἐπὴν τὰ πρῶτα γένηται, <rtc lang="grc" translate="no">ἀλλ' ἐπὶ πᾶσι τίθενται, ἐπεί κε τέκωσι, τοκῆες. <rtc lang="grc" translate="no">εἰπὲ δέ μοι γαῖάν τε: τεὴν δῆμόν τε πόλιν τε, <rtc lang="grc" translate="no">ὄφρα σε τῇ πέμπωσι τιτυσκόμεναι φρεσὶ νῆες: <rtc lang="grc" translate="no">οὐ γὰρ Φαιήκεσσι κυβερνητῆρες ἔασιν, <rtc lang="grc" translate="no">οὐδέ τι πηδάλι' ἔστι, τά τ' ἄλλαι νῆες ἔχουσιν: <rtc lang="grc" translate="no">ἀλλ' αὐταὶ ἴσασι νοήματα καὶ φρένας ἀνδρῶν, <rtc lang="grc" translate="no">καὶ πάντων ἴσασι πόλιας καὶ πίονας ἀγροὺς <rtc lang="grc" translate="no">ἀνθρώπων, καὶ λαῖτμα τάχισθ' ἁλὸς ἐκπερόωσιν <rtc lang="grc" translate="no">ἠέρι καὶ νεφέλῃ κεκαλυμμέναι: οὐδέ ποτέ σφιν <rtc lang="grc" translate="no">οὔτε τι πημανθῆναι ἔπι δέος οὔτ' ἀπολέσθαι. <rtc lang="grc" translate="no">ἀλλὰ τόδ' ὥς ποτε πατρὸς ἐγὼν εἰπόντος ἄκουσα <rtc lang="grc" translate="no">Ναυσιθόου, ὃς ἔφασκε Ποσειδάων' ἀγάσασθαι <rtc lang="grc" translate="no">ἡμῖν, οὕνεκα πομποὶ ἀπήμονές εἰμεν ἁπάντων. <rtc lang="grc" translate="no">φῆ ποτὲ Φαιήκων ἀνδρῶν ἐυεργέα νῆα <rtc lang="grc" translate="no">ἐκ πομπῆς ἀνιοῦσαν ἐν ἠεροειδέι πόντῳ <rtc lang="grc" translate="no">ῥαισέμεναι, μέγα δ' ἧμιν ὄρος πόλει ἀμφικαλύψειν. <rtc lang="grc" translate="no">ὣς ἀγόρευ' ὁ γέρων: τὰ δέ κεν θεὸς ἢ τελέσειεν <rtc lang="grc" translate="no">ἤ κ' ἀτέλεστ' εἴη, ὥς οἱ φίλον ἔπλετο θυμῷ: <rtc lang="grc" translate="no">ἀλλ' ἄγε μοι τόδε εἰπὲ καὶ ἀτρεκέως κατάλεξον, <rtc lang="grc" translate="no">ὅππῃ ἀπεπλάγχθης τε καὶ ἅς τινας ἵκεο χώρας <rtc lang="grc" translate="no">ἀνθρώπων, αὐτούς τε πόλιάς τ' ἐὺ ναιετοώσας, <rtc lang="grc" translate="no">ἠμὲν ὅσοι χαλεποί τε καὶ ἄγριοι οὐδὲ δίκαιοι, <rtc lang="grc" translate="no">οἵ τε φιλόξεινοι, καί σφιν νόος ἐστὶ θεουδής. <rtc lang="grc" translate="no">εἰπὲ δ' ὅ τι κλαίεις καὶ ὀδύρεαι ἔνδοθι θυμῷ <rtc lang="grc" translate="no">Ἀργείων Δαναῶν ἠδ' Ἰλίου οἶτον ἀκούων. <rtc lang="grc" translate="no">τὸν δὲ θεοὶ μὲν τεῦξαν, ἐπεκλώσαντο δ' ὄλεθρον <rtc lang="grc" translate="no">ἀνθρώποις, ἵνα ᾖσι καὶ ἐσσομένοισιν ἀοιδή. <rtc lang="grc" translate="no">ἦ τίς τοι καὶ πηὸς ἀπέφθιτο Ἰλιόθι πρὸ <rtc lang="grc" translate="no">ἐσθλὸς ἐών, γαμβρὸς ἢ πενθερός, οἵ τε μάλιστα <rtc lang="grc" translate="no">κήδιστοι τελέθουσι μεθ' αἷμά τε καὶ γένος αὐτῶν; <rtc lang="grc" translate="no">ἦ τίς που καὶ ἑταῖρος ἀνὴρ κεχαρισμένα εἰδώς, <rtc lang="grc" translate="no">ἐσθλός; ἐπεὶ οὐ μέν τι κασιγνήτοιο χερείων <rtc lang="grc" translate="no">γίγνεται, ὅς κεν ἑταῖρος ἐὼν πεπνυμένα εἰδῇ."</rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></ruby></ol><nav><a href="#!/odyssey/" rel="contents">Table of Contents</a> <a href="#!/odyssey/book7/" rel="next">Previous</a> <a href="#!/odyssey/book9/" rel="next">Next</a></nav></section><small>Translated by <u>Samuel Butler</u>, <span itemprop="copyrightYear">1900</span>.<br/>Original Greek and English translation are in public domain.</small></article>