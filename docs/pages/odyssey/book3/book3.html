<article itemscope itemtype="http://schema.org/Book http://schema.org/PublicationVolume"><nav><a href="#!/nostoi/" rel="prev">Nostoi</a> <a href="#!/telegony/" rel="next">Telegony</a></nav><meta itemprop="volumeNumber" content="8"/><h2 itemprop="name">The Odyssey</h2><u itemprop="author">Homer</u><section itemscope itemtype="http://schema.org/Book http://schema.org/PublicationIssue"><nav><a href="#!/odyssey/" rel="contents">Table of Contents</a> <a href="#!/odyssey/book2/" rel="next">Previous</a> <a href="#!/odyssey/book4/" rel="next">Next</a></nav><meta itemprop="issueNumber" content="3"/><h3 itemprop="name">Book 3</h3><aside>Be mindful that the English translation provided is but <em>one</em> possible translation. Only the original Greek is held as authoritative and sacred.</aside><ol><ruby><rtc lang="grc" translate="no">Ἠέλιος δ' ἀνόρουσε, λιπὼν περικαλλέα λίμνην, <rtc lang="grc" translate="no">οὐρανὸν ἐς πολύχαλκον, ἵν' ἀθανάτοισι φαείνοι <rtc lang="grc" translate="no">καὶ θνητοῖσι βροτοῖσιν ἐπὶ ζείδωρον ἄρουραν: <rtc lang="grc" translate="no">οἱ δὲ Πύλον, Νηλῆος ἐυκτίμενον πτολίεθρον, <rtc lang="grc" translate="no">ἷξον: τοὶ δ' ἐπὶ θινὶ θαλάσσης ἱερὰ ῥέζον, <rtc lang="grc" translate="no">ταύρους παμμέλανας, ἐνοσίχθονι κυανοχαίτῃ. <rtc lang="grc" translate="no">ἐννέα δ' ἕδραι ἔσαν, πεντακόσιοι δ' ἐν ἑκάστῃ <rtc lang="grc" translate="no">ἥατο καὶ προύχοντο ἑκάστοθι ἐννέα ταύρους. <rtc lang="grc" translate="no">εὖθ' οἱ σπλάγχνα πάσαντο, θεῷ δ' ἐπὶ μηρί' ἔκαιον, <rtc lang="grc" translate="no">οἱ δ' ἰθὺς κατάγοντο ἰδ' ἱστία νηὸς ἐίσης <rtc lang="grc" translate="no">στεῖλαν ἀείραντες, τὴν δ' ὥρμισαν, ἐκ δ' ἔβαν αὐτοί: <rtc lang="grc" translate="no">ἐκ δ' ἄρα Τηλέμαχος νηὸς βαῖν', ἦρχε δ' Ἀθήνη. <rtc lang="grc" translate="no">τὸν προτέρη προσέειπε θεά, γλαυκῶπις Ἀθήνη:</rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">"Τηλέμαχ', οὐ μέν σε χρὴ ἔτ' αἰδοῦς, οὐδ' ἠβαιόν: <rtc lang="grc" translate="no">τοὔνεκα γὰρ καὶ πόντον ἐπέπλως, ὄφρα πύθηαι <rtc lang="grc" translate="no">πατρός, ὅπου κύθε γαῖα καὶ ὅν τινα πότμον ἐπέσπεν. <rtc lang="grc" translate="no">ἀλλ' ἄγε νῦν ἰθὺς κίε Νέστορος ἱπποδάμοιο: <rtc lang="grc" translate="no">εἴδομεν ἥν τινα μῆτιν ἐνὶ στήθεσσι κέκευθε. <rtc lang="grc" translate="no">λίσσεσθαι δέ μιν αὐτός, ὅπως νημερτέα εἴπῃ: <rtc lang="grc" translate="no">ψεῦδος δ' οὐκ ἐρέει: μάλα γὰρ πεπνυμένος ἐστί."</rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">τὴν δ' αὖ Τηλέμαχος πεπνυμένος ἀντίον ηὔδα: <rtc lang="grc" translate="no">"Μέντορ, πῶς τ' ἄρ' ἴω; πῶς τ' ἂρ προσπτύξομαι αὐτόν; <rtc lang="grc" translate="no">οὐδέ τί πω μύθοισι πεπείρημαι πυκινοῖσιν: <rtc lang="grc" translate="no">αἰδὼς δ' αὖ νέον ἄνδρα γεραίτερον ἐξερέεσθαι."</rtc></rtc></rtc></rtc></ruby> <ruby><rtc lang="grc" translate="no">τὸν δ' αὖτε προσέειπε θεά, γλαυκῶπις Ἀθήνη: <rtc lang="grc" translate="no">"Τηλέμαχ', ἄλλα μὲν αὐτὸς ἐνὶ φρεσὶ σῇσι νοήσεις, <rtc lang="grc" translate="no">ἄλλα δὲ καὶ δαίμων ὑποθήσεται: οὐ γὰρ ὀίω <rtc lang="grc" translate="no">οὔ σε θεῶν ἀέκητι γενέσθαι τε τραφέμεν τε."</rtc></rtc></rtc></rtc></ruby> <ruby><rtc lang="grc" translate="no">ὣς ἄρα φωνήσασ' ἡγήσατο Παλλὰς Ἀθήνη <rtc lang="grc" translate="no">καρπαλίμως: ὁ δ' ἔπειτα μετ' ἴχνια βαῖνε θεοῖο. <rtc lang="grc" translate="no">ἷξον δ' ἐς Πυλίων ἀνδρῶν ἄγυρίν τε καὶ ἕδρας, <rtc lang="grc" translate="no">ἔνθ' ἄρα Νέστωρ ἧστο σὺν υἱάσιν, ἀμφὶ δ' ἑταῖροι <rtc lang="grc" translate="no">δαῖτ' ἐντυνόμενοι κρέα τ' ὤπτων ἄλλα τ' ἔπειρον. <rtc lang="grc" translate="no">οἱ δ' ὡς οὖν ξείνους ἴδον, ἁθρόοι ἦλθον ἅπαντες, <rtc lang="grc" translate="no">χερσίν τ' ἠσπάζοντο καὶ ἑδριάασθαι ἄνωγον. <rtc lang="grc" translate="no">πρῶτος Νεστορίδης Πεισίστρατος ἐγγύθεν ἐλθὼν <rtc lang="grc" translate="no">ἀμφοτέρων ἕλε χεῖρα καὶ ἵδρυσεν παρὰ δαιτὶ <rtc lang="grc" translate="no">κώεσιν ἐν μαλακοῖσιν ἐπὶ ψαμάθοις ἁλίῃσιν <rtc lang="grc" translate="no">πάρ τε κασιγνήτῳ Θρασυμήδεϊ καὶ πατέρι ᾧ: <rtc lang="grc" translate="no">δῶκε δ' ἄρα σπλάγχνων μοίρας, ἐν δ' οἶνον ἔχευεν <rtc lang="grc" translate="no">χρυσείῳ δέπαϊ: δειδισκόμενος δὲ προσηύδα <rtc lang="grc" translate="no">Παλλάδ' Ἀθηναίην κούρην Διὸς αἰγιόχοιο:</rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">"εὔχεο νῦν, ὦ ξεῖνε, Ποσειδάωνι ἄνακτι: <rtc lang="grc" translate="no">τοῦ γὰρ καὶ δαίτης ἠντήσατε δεῦρο μολόντες. <rtc lang="grc" translate="no">αὐτὰρ ἐπὴν σπείσῃς τε καὶ εὔξεαι, ἣ θέμις ἐστί, <rtc lang="grc" translate="no">δὸς καὶ τούτῳ ἔπειτα δέπας μελιηδέος οἴνου <rtc lang="grc" translate="no">σπεῖσαι, ἐπεὶ καὶ τοῦτον ὀίομαι ἀθανάτοισιν <rtc lang="grc" translate="no">εὔχεσθαι: πάντες δὲ θεῶν χατέουσ' ἄνθρωποι. <rtc lang="grc" translate="no">ἀλλὰ νεώτερός ἐστιν, ὁμηλικίη δ' ἐμοὶ αὐτῷ: <rtc lang="grc" translate="no">τοὔνεκα σοὶ προτέρῳ δώσω χρύσειον ἄλεισον." <rtc lang="grc" translate="no">ὣς εἰπὼν ἐν χειρὶ τίθει δέπας ἡδέος οἴνου: <rtc lang="grc" translate="no">χαῖρε δ' Ἀθηναίη πεπνυμένῳ ἀνδρὶ δικαίῳ, <rtc lang="grc" translate="no">οὕνεκα οἷ προτέρῃ δῶκε χρύσειον ἄλεισον: <rtc lang="grc" translate="no">αὐτίκα δ' εὔχετο πολλὰ Ποσειδάωνι ἄνακτι:</rtc></rtc></rtc></rtc></rtc></rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">"κλῦθι, Ποσείδαον γαιήοχε, μηδὲ μεγήρῃς <rtc lang="grc" translate="no">ἡμῖν εὐχομένοισι τελευτῆσαι τάδε ἔργα. <rtc lang="grc" translate="no">Νέστορι μὲν πρώτιστα καὶ υἱάσι κῦδος ὄπαζε, <rtc lang="grc" translate="no">αὐτὰρ ἔπειτ' ἄλλοισι δίδου χαρίεσσαν ἀμοιβὴν <rtc lang="grc" translate="no">σύμπασιν Πυλίοισιν ἀγακλειτῆς ἑκατόμβης. <rtc lang="grc" translate="no">δὸς δ' ἔτι Τηλέμαχον καὶ ἐμὲ πρήξαντα νέεσθαι, <rtc lang="grc" translate="no">οὕνεκα δεῦρ' ἱκόμεσθα θοῇ σὺν νηὶ μελαίνῃ."</rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">ὣς ἄρ' ἔπειτ' ἠρᾶτο καὶ αὐτὴ πάντα τελεύτα. <rtc lang="grc" translate="no">δῶκε δὲ Τηλεμάχῳ καλὸν δέπας ἀμφικύπελλον: <rtc lang="grc" translate="no">ὣς δ' αὔτως ἠρᾶτο Ὀδυσσῆος φίλος υἱός. <rtc lang="grc" translate="no">οἱ δ' ἐπεί ὤπτησαν κρέ' ὑπέρτερα καὶ ἐρύσαντο, <rtc lang="grc" translate="no">μοίρας δασσάμενοι δαίνυντ' ἐρικυδέα δαῖτα. <rtc lang="grc" translate="no">αὐτὰρ ἐπεὶ πόσιος καὶ ἐδητύος ἐξ ἔρον ἕντο, <rtc lang="grc" translate="no">τοῖς ἄρα μύθων ἦρχε Γερήνιος ἱππότα Νέστωρ:</rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">"νῦν δὴ κάλλίον ἐστι μεταλλῆσαι καὶ ἐρέσθαι <rtc lang="grc" translate="no">ξείνους, οἱ τινές εἰσιν, ἐπεὶ τάρπησαν ἐδωδῆς. <rtc lang="grc" translate="no">ὦ ξεῖνοι, τίνες ἐστέ; πόθεν πλεῖθ' ὑγρὰ κέλευθα; <rtc lang="grc" translate="no">ἤ τι κατά πρῆξιν ἦ μαψιδίως ἀλάλησθε <rtc lang="grc" translate="no">οἷά τε ληιστῆρες ὑπεὶρ ἅλα, τοί τ' ἀλόωνται <rtc lang="grc" translate="no">ψυχὰς παρθέμενοι κακὸν ἀλλοδαποῖσι πέροντες;"</rtc></rtc></rtc></rtc></rtc></rtc></ruby> <ruby><rtc lang="grc" translate="no">τὸν δ' αὖ Τηλέμαχος πεπνυμένος ἀντίον ηὔδα <rtc lang="grc" translate="no">θαρσήσας: αὐτὴ γὰρ ἐνὶ φρεσὶ θάρσος Ἀθήνη <rtc lang="grc" translate="no">θῆχ', ἵνα μιν περὶ πατρὸς ἀποιχομένοιο ἔροιτο <rtc lang="grc" translate="no">ἠδ' ἵνα μιν κλέος ἐσθλὸν ἐν ἀνθρώποισιν ἔχῃσιν:</rtc></rtc></rtc></rtc></ruby> <ruby><rtc lang="grc" translate="no">"ὦ Νέστορ Νηληϊάδη, μέγα κῦδος Ἀχαιῶν, <rtc lang="grc" translate="no">εἴρεαι ὁππόθεν εἰμέν: ἐγὼ δέ κέ τοι καταλέξω. <rtc lang="grc" translate="no">ἡμεῖς ἐξ Ἰθάκης ὑπονηίου εἰλήλουθμεν: <rtc lang="grc" translate="no">πρῆξις δ' ἥδ' ἰδίη, οὐ δήμιος, ἣν ἀγορεύω. <rtc lang="grc" translate="no">πατρὸς ἐμοῦ κλέος εὐρὺ μετέρχομαι, ἤν που ἀκούσω, <rtc lang="grc" translate="no">δίου Ὀδυσσῆος ταλασίφρονος, ὅν ποτέ φασι <rtc lang="grc" translate="no">σὺν σοὶ μαρνάμενον Τρώων πόλιν ἐξαλαπάξαι. <rtc lang="grc" translate="no">ἄλλους μὲν γὰρ πάντας, ὅσοι Τρωσὶν πολέμιξον, <rtc lang="grc" translate="no">πευθόμεθ', ἧχι ἕκαστος ἀπώλετο λυγρῷ ὀλέθρῳ, <rtc lang="grc" translate="no">κείνου δ' αὖ καὶ ὄλεθρον ἀπευθέα θῆκε Κρονίων. <rtc lang="grc" translate="no">οὐ γάρ τις δύναται σάφα εἰπέμεν ὁππόθ' ὄλωλεν, <rtc lang="grc" translate="no">εἴθ' ὅ γ' ἐπ' ἠπείρου δάμη ἀνδράσι δυσμενέεσσιν, <rtc lang="grc" translate="no">εἴτε καὶ ἐν πελάγει μετὰ κύμασιν Ἀμφιτρίτης. <rtc lang="grc" translate="no">τοὔνεκα νῦν τὰ σὰ γούναθ' ἱκάνομαι, αἴ κ' ἐθέλῃσθα <rtc lang="grc" translate="no">κείνου λυγρὸν ὄλεθρον ἐνισπεῖν, εἴ που ὄπωπας <rtc lang="grc" translate="no">ὀφθαλμοῖσι τεοῖσιν ἢ ἄλλου μῦθον ἄκουσας <rtc lang="grc" translate="no">πλαζομένου: πέρι γάρ μιν ὀιζυρὸν τέκε μήτηρ. <rtc lang="grc" translate="no">μηδέ τί μ' αἰδόμενος μειλίσσεο μηδ' ἐλεαίρων, <rtc lang="grc" translate="no">ἀλλ' εὖ μοι κατάλεξον ὃπως ἤντησας ὀπωπῆς. <rtc lang="grc" translate="no">λίσσομαι, εἴ ποτέ τοί τι πατὴρ ἐμός, ἐσθλὸς Ὀδυσσεύς, <rtc lang="grc" translate="no">ἢ ἔπος ἠέ τι ἔργον ὑποστὰς ἐξετέλεσσε <rtc lang="grc" translate="no">δήμῳ ἔνι Τρώων, ὅθι πάσχετε πήματ' Ἀχαιοί, <rtc lang="grc" translate="no">τῶν νῦν μοι μνῆσαι, καί μοι νημερτὲς ἐνίσπες. <rtc lang="grc" translate="no">τὸν δ' ἠμείβετ' ἔπειτα Γερήνιος ἱππότα Νέστωρ: <rtc lang="grc" translate="no">"ὦ φίλ', ἐπεί μ' ἔμνησας ὀιζύος, ἥν ἐν ἐκείνῳ <rtc lang="grc" translate="no">δήμῳ ἀνέτλημεν μένος ἄσχετοι υἷες Ἀχαιῶν, <rtc lang="grc" translate="no">ἠμέν ὅσα ξὺν νηυσίν ἐπ' ἠεροειδέα πόντον <rtc lang="grc" translate="no">πλαζόμενοι κατὰ ληίδ', ὅπῃ ἄρξειεν Ἀχιλλεύς, <rtc lang="grc" translate="no">ἠδ' ὅσα καὶ περί ἄστυ μέγα Πριάμοιο ἄνακτος <rtc lang="grc" translate="no">μαρνάμεθ': ἔνθα δ' ἔπειτα κατέκταθεν ὅσσοι ἄριστοι. <rtc lang="grc" translate="no">ἔνθα μὲν Αἴας κεῖται ἀρήιος, ἔνθα δ' Ἀχιλλεύς, <rtc lang="grc" translate="no">ἔνθα δὲ Πάτροκλος, θεόφιν μήστωρ ἀτάλαντος, <rtc lang="grc" translate="no">ἔνθα δ' ἐμὸς φίλος υἱός, ἅμα κρατερὸς καὶ ἀμύμων, <rtc lang="grc" translate="no">Ἀντίλοχος, πέρι μὲν θείειν ταχὺς ἠδὲ μαχητής: <rtc lang="grc" translate="no">ἄλλα τε πόλλ' ἐπὶ τοῖς πάθομεν κακά: τίς κεν ἐκεῖνα <rtc lang="grc" translate="no">πάντα γε μυθήσαιτο καταθνητῶν ἀνθρώπων; <rtc lang="grc" translate="no">οὐδ' εἰ πεντάετές γε καὶ ἑξάετες παραμίμνων <rtc lang="grc" translate="no">ἐξερέοις ὅσα κεῖθι πάθον κακὰ δῖοι Ἀχαιοί: <rtc lang="grc" translate="no">πρίν κεν ἀνιηθεὶς σὴν πατρίδα γαῖαν ἵκοιο. <rtc lang="grc" translate="no">εἰνάετες γάρ σφιν κακὰ ῥάπτομεν ἀμφιέποντες <rtc lang="grc" translate="no">παντοίοισι δόλοισι, μόγις δ' ἐτέλεσσε Κρονίων. <rtc lang="grc" translate="no">ἔνθ' οὔ τίς ποτε μῆτιν ὁμοιωθήμεναι ἄντην <rtc lang="grc" translate="no">ἤθελ', ἐπεὶ μάλα πολλὸν ἐνίκα δῖος Ὀδυσσεὺς <rtc lang="grc" translate="no">παντοίοισι δόλοισι, πατὴρ τεός, εἰ ἐτεόν γε <rtc lang="grc" translate="no">κείνου ἔκγονός ἐσσι: σέβας μ' ἔχει εἰσορόωντα. <rtc lang="grc" translate="no">ἦ τοι γὰρ μῦθοί γε ἐοικότες, οὐδέ κε φαίης <rtc lang="grc" translate="no">ἄνδρα νεώτερον ὧδε ἐοικότα μυθήσασθαι. <rtc lang="grc" translate="no">ἔνθ' ἦ τοι ἧος μὲν ἐγὼ καὶ δῖος Ὀδυσσεὺς <rtc lang="grc" translate="no">οὔτε ποτ' εἰν ἀγορῇ δίχ' ἐβάζομεν οὔτ' ἐνὶ βουλῇ, <rtc lang="grc" translate="no">ἀλλ' ἕνα θυμὸν ἔχοντε νόω καὶ ἐπίφρονι βουλῇ <rtc lang="grc" translate="no">φραζόμεθ' Ἀργείοισιν ὅπως ὄχ' ἄριστα γένοιτο. <rtc lang="grc" translate="no">αὐτὰρ ἐπεὶ Πριάμοιο πόλιν διεπέρσαμεν αἰπήν, <rtc lang="grc" translate="no">βῆμεν δ' ἐν νήεσσι, θεὸς δ' ἐσκέδασσεν Ἀχαιούς, <rtc lang="grc" translate="no">καὶ τότε δὴ Ζεὺς λυγρὸν ἐνὶ φρεσὶ μήδετο νόστον <rtc lang="grc" translate="no">Ἀργείοις, ἐπεὶ οὔ τι νοήμονες οὐδὲ δίκαιοι <rtc lang="grc" translate="no">πάντες ἔσαν: τῶ σφεων πολέες κακὸν οἶτον ἐπέσπον <rtc lang="grc" translate="no">μήνιος ἐξ ὀλοῆς γλαυκώπιδος ὀβριμοπάτρης. <rtc lang="grc" translate="no">ἥ τ' ἔριν Ἀτρεί̈δῃσι μετ' ἀμφοτέροισιν ἔθηκε. <rtc lang="grc" translate="no">τὼ δὲ καλεσσαμένω ἀγορὴν ἐς πάντας Ἀχαιούς, <rtc lang="grc" translate="no">μάψ, ἀτὰρ οὐ κατὰ κόσμον, ἐς ἠέλιον καταδύντα, <rtc lang="grc" translate="no">οἱ ἦλθον οἴνῳ βεβαρηότες υἷες Ἀχαιῶν, <rtc lang="grc" translate="no">μῦθον μυθείσθην, τοῦ εἵνεκα λαὸν ἄγειραν. <rtc lang="grc" translate="no">ἔνθ' ἤ τοι Μενέλαος ἀνώγει πάντας Ἀχαιοὺς <rtc lang="grc" translate="no">νόστου μιμνήσκεσθαι ἐπ' εὐρέα νῶτα θαλάσσης, <rtc lang="grc" translate="no">οὐδ' Ἀγαμέμνονι πάμπαν ἑήνδανε: βούλετο γάρ ῥα <rtc lang="grc" translate="no">λαὸν ἐρυκακέειν ῥέξαι θ' ἱερὰς ἑκατόμβας, <rtc lang="grc" translate="no">ὡς τὸν Ἀθηναίης δεινὸν χόλον ἐξακέσαιτο, <rtc lang="grc" translate="no">νήπιος, οὐδὲ τὸ ᾔδη, ὃ οὐ πείσεσθαι ἔμελλεν: <rtc lang="grc" translate="no">οὐ γάρ τ' αἶψα θεῶν τρέπεται νόος αἰέν ἐόντων. <rtc lang="grc" translate="no">ὣς τὼ μὲν χαλεποῖσιν ἀμειβομένω ἐπέεσσιν <rtc lang="grc" translate="no">ἕστασαν: οἱ δ' ἀνόρουσαν ἐυκνήμιδες Ἀχαιοὶ <rtc lang="grc" translate="no">ἠχῇ θεσπεσίῃ, δίχα δέ σφισιν ἥνδανε βουλή. <rtc lang="grc" translate="no">νύκτα μὲν ἀέσαμεν χαλεπὰ φρεσὶν ὁρμαίνοντες <rtc lang="grc" translate="no">ἀλλήλοις: ἐπὶ γὰρ Ζεὺς ἤρτυε πῆμα κακοῖο: <rtc lang="grc" translate="no">ἠῶθεν δ' οἱ μὲν νέας ἕλκομεν εἰς ἅλα δῖαν <rtc lang="grc" translate="no">κτήματά τ' ἐντιθέμεσθα βαθυζώνους τε γυναῖκας. <rtc lang="grc" translate="no">ἡμίσεες δ' ἄρα λαοὶ ἐρητύοντο μένοντες <rtc lang="grc" translate="no">αὖθι παρ' Ἀτρεί̈δῃ Ἀγαμέμνονι, ποιμένι λαῶν: <rtc lang="grc" translate="no">ἡμίσεες δ' ἀναβάντες ἐλαύνομεν: αἱ δὲ μάλ' ὦκα <rtc lang="grc" translate="no">ἔπλεον, ἐστόρεσεν δέ θεὸς μεγακήτεα πόντον. <rtc lang="grc" translate="no">ἐς Τένεδον δ' ἐλθόντες ἐρέξαμεν ἱρὰ θεοισ̂ν, <rtc lang="grc" translate="no">οἴκαδε ἱέμενοι: Ζεὺς δ' οὔ πω μήδετο νόστον, <rtc lang="grc" translate="no">σχέτλιος, ὅς ῥ' ἔριν ὦρσε κακήν ἔπι δεύτερον αὖτις. <rtc lang="grc" translate="no">οἱ μὲν ἀποστρέψαντες ἔβαν νέας ἀμφιελίσσας <rtc lang="grc" translate="no">ἀμφ' Ὀδυσῆα ἄνακτα δαί̈φρονα, ποικιλομήτην, <rtc lang="grc" translate="no">αὖτις ἐπ' Ἀτρεί̈δῃ Ἀγαμέμνονι ἦρα φέροντες: <rtc lang="grc" translate="no">αὐτὰρ ἐγὼ σὺν νηυσὶν ἀολλέσιν, αἵ μοι ἕποντο, <rtc lang="grc" translate="no">φεῦγον, ἐπεὶ γίγνωσκον, ὃδὴ κακὰ μήδετο δαίμων. <rtc lang="grc" translate="no">φεῦγε δὲ Τυδέος υἱὸς ἀρήιος, ὦρσε δ' ἑταίρους. <rtc lang="grc" translate="no">ὀψὲ δὲ δὴ μετὰ νῶι κίε ξανθὸς Μενέλαος, <rtc lang="grc" translate="no">ἐν Λέσβῳ δ' ἔκιχεν δολιχὸν πλόον ὁρμαίνοντας, <rtc lang="grc" translate="no">ἢ καθύπερθε Χίοιο νεοίμεθα παιπαλοέσσης, <rtc lang="grc" translate="no">νήσου ἔπι Ψυρίης, αὐτὴν ἐπ' ἀριστέρ' ἔχοντες, <rtc lang="grc" translate="no">ἦ ὑπένερθε Χίοιο, παρ' ἠνεμόεντα Μίμαντα. <rtc lang="grc" translate="no">ᾐτέομεν δὲ θεὸν φῆναι τέρας: αὐτὰρ ὅ γ' ἡμῖν <rtc lang="grc" translate="no">δεῖξε, καὶ ἠνώγει πέλαγος μέσον εἰς Εὔβοιαν <rtc lang="grc" translate="no">τέμνειν, ὄφρα τάχιστα ὑπὲκ κακότητα φύγοιμεν. <rtc lang="grc" translate="no">ὦρτο δ' ἐπὶ λιγὺς οὖρος ἀήμεναι: αἱ δὲ μάλ' ὦκα <rtc lang="grc" translate="no">ἰχθυόεντα κέλευθα διέδραμον, ἐς δὲ Γεραιστὸν <rtc lang="grc" translate="no">ἐννύχιαι κατάγοντο: Ποσειδάωνι δὲ ταύρων <rtc lang="grc" translate="no">πόλλ' ἐπὶ μῆρ' ἔθεμεν, πέλαγος μέγα μετρήσαντες. <rtc lang="grc" translate="no">τέτρατον ἦμαρ ἔην, ὅτ' ἐν Ἄργεϊ νῆας ἐίσας <rtc lang="grc" translate="no">Τυδεί̈δεω ἕταροι Διομήδεος ἱπποδάμοιο <rtc lang="grc" translate="no">ἵστασαν: αὐτάρ ἐγώ γε Πύλονδ' ἔχον, οὐδέ ποτ' ἔσβη <rtc lang="grc" translate="no">οὖρος, ἐπεὶ δὴ πρῶτα θεὸς προέηκεν ἀῆναι. <rtc lang="grc" translate="no">"ὣς ἦλθον, φίλε τέκνον, ἀπευθής, οὐδέ τι οἶδα <rtc lang="grc" translate="no">κείνων, οἵ τ' ἐσάωθεν Ἀχαιῶν οἵ τ' ἀπόλοντο. <rtc lang="grc" translate="no">ὅσσα δ' ἐνὶ μεγάροισι καθήμενος ἡμετέροισι <rtc lang="grc" translate="no">πεύθομαι, ἣ θέμις ἐστί, δαήσεαι, κοὐδέ σε δεύσω. <rtc lang="grc" translate="no">εὖ μὲν Μυρμιδόνας φάσ' ἐλθέμεν ἐγχεσιμώρους, <rtc lang="grc" translate="no">οὓς ἄγ' Ἀχιλλῆος μεγαθύμου φαίδιμος υἱός, <rtc lang="grc" translate="no">εὖ δὲ Φιλοκτήτην, Ποιάντιον ἀγλαὸν υἱόν. <rtc lang="grc" translate="no">πάντας δ' Ἰδομενεὺς Κρήτην εἰσήγαγ' ἑταίρους, <rtc lang="grc" translate="no">οἳ φύγον ἐκ πολέμου, πόντος δέ οἱ οὔ τιν' ἀπηύρα. <rtc lang="grc" translate="no">Ἀτρεί̈δην δὲ καὶ αὐτοὶ ἀκούετε, νόσφιν ἐόντες, <rtc lang="grc" translate="no">ὥς τ' ἦλθ', ὥς τ' Αἴγισθος ἐμήσατο λυγρὸν ὄλεθρον. <rtc lang="grc" translate="no">ἀλλ' ἦ τοι κεῖνος μὲν ἐπισμυγερῶς ἀπέτισεν: <rtc lang="grc" translate="no">ὡς ἀγαθὸν καὶ παῖδα καταφθιμένοιο λιπέσθαι <rtc lang="grc" translate="no">ἀνδρός, ἐπεὶ καὶ κεῖνος ἐτίσατο πατροφονῆα, <rtc lang="grc" translate="no">Αἴγισθον δολόμητιν, ὅ οἱ πατέρα κλυτὸν ἔκτα. <rtc lang="grc" translate="no">καὶ σὺ φίλος, μάλα γάρ σ' ὁρόω καλόν τε μέγαν τε, <rtc lang="grc" translate="no">ἄλκιμος ἔσσ', ἵνα τίς σε καὶ ὀψιγόνων ἐὺ εἴπῃ."</rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">τὸν δ' αὖ Τηλέμαχος πεπνυμένος ἀντίον ηὔδα: <rtc lang="grc" translate="no">"ὦ Νέστορ Νηληϊάδη, μέγα κῦδος Ἀχαιῶν, <rtc lang="grc" translate="no">καὶ λίην κεῖνος μὲν ἐτίσατο, καί οἱ Ἀχαιοὶ <rtc lang="grc" translate="no">οἴσουσι κλέος εὐρὺ καὶ ἐσσομένοισι πυθέσθαι: <rtc lang="grc" translate="no">αἲ γὰρ ἐμοὶ τοσσήνδε θεοὶ δύναμιν περιθεῖεν, <rtc lang="grc" translate="no">τίσασθαι μνηστῆρας ὑπερβασίης ἀλεγεινῆς, <rtc lang="grc" translate="no">οἵ τέ μοι ὑβρίζοντες ἀτάσθαλα μηχανόωνται. <rtc lang="grc" translate="no">ἀλλ' οὔ μοι τοιοῦτον ἐπέκλωσαν θεοὶ ὄλβον, <rtc lang="grc" translate="no">πατρί τ' ἐμῷ καὶ ἐμοί: νῦν δὲ χρὴ τετλάμεν ἔμπης."</rtc></rtc></rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">τὸν δ' ἠμείβετ' ἔπειτα Γερήνιος ἱππότα Νέστωρ: <rtc lang="grc" translate="no">"ὦ φίλ', ἐπεὶ δὴ ταῦτά μ' ἀνέμνησας καὶ ἔειπες, <rtc lang="grc" translate="no">φασὶ μνηστῆρας σῆς μητέρος εἵνεκα πολλοὺς <rtc lang="grc" translate="no">ἐν μεγάροις ἀέκητι σέθεν κακὰ μηχανάασθαι: <rtc lang="grc" translate="no">εἰπέ μοι, ἠὲ ἑκὼν ὑποδάμνασαι, ἦ σέ γε λαοὶ <rtc lang="grc" translate="no">ἐχθαίρουσ' ἀνὰ δῆμον, ἐπισπόμενοι θεοῦ ὀμφῇ. <rtc lang="grc" translate="no">τίς δ' οἶδ' εἴ κέ ποτέ σφι βίας ἀποτίσεται ἐλθών, <rtc lang="grc" translate="no">ἢ ὅ γε μοῦνος ἐὼν ἢ καὶ σύμπαντες Ἀχαιοί; <rtc lang="grc" translate="no">εἰ γάρ σ' ὣς ἐθέλοι φιλέειν γλαυκῶπις Ἀθήνη, <rtc lang="grc" translate="no">ὡς τότ' Ὀδυσσῆος περικήδετο κυδαλίμοιο <rtc lang="grc" translate="no">δήμῳ ἔνι Τρώων, ὅθι πάσχομεν ἄλγε' Ἀχαιοί-- <rtc lang="grc" translate="no">οὐ γάρ πω ἴδον ὧδε θεοὺς ἀναφανδὰ φιλεῦντας, <rtc lang="grc" translate="no">ὡς κείνῳ ἀναφανδὰ παρίστατο Παλλὰς Ἀθήνη-- <rtc lang="grc" translate="no">εἴ σ' οὕτως ἐθέλοι φιλέειν κήδοιτό τε θυμῷ, <rtc lang="grc" translate="no">τῶ κέν τις κείνων γε καὶ ἐκλελάθοιτο γάμοιο."</rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">τὸν δ' αὖ Τηλέμαχος πεπνυμένος ἀντίον ηὔδα: <rtc lang="grc" translate="no">"ὦ γέρον, οὔ πω τοῦτο ἔπος τελέεσθαι ὀίω: <rtc lang="grc" translate="no">λίην γὰρ μέγα εἶπες: ἄγη μ' ἔχει. οὐκ ἂν ἐμοί γε <rtc lang="grc" translate="no">ἐλπομένω τὰ γένοιτ', οὐδ' εἰ θεοὶ ὣς ἐθέλοιεν." <rtc lang="grc" translate="no">τὸν δ' αὖτε προσέειπε θεά, γλαυκῶπις Ἀθήνη: <rtc lang="grc" translate="no">"Τηλέμαχε, ποῖόν σε ἔπος φύγεν ἕρκος ὀδόντων. <rtc lang="grc" translate="no">ῥεῖα θεός γ' ἐθέλων καὶ τηλόθεν ἄνδρα σαώσαι. <rtc lang="grc" translate="no">βουλοίμην δ' ἂν ἐγώ γε καὶ ἄλγεα πολλὰ μογήσας <rtc lang="grc" translate="no">οἴκαδέ τ' ἐλθέμεναι καὶ νόστιμον ἦμαρ ἰδέσθαι, <rtc lang="grc" translate="no">ἢ ἐλθὼν ἀπολέσθαι ἐφέστιος, ὡς Ἀγαμέμνων <rtc lang="grc" translate="no">ὤλεθ' ὑπ' Αἰγίσθοιο δόλῳ καὶ ἧς ἀλόχοιο. <rtc lang="grc" translate="no">ἀλλ' ἦ τοι θάνατον μὲν ὁμοίιον οὐδὲ θεοί περ <rtc lang="grc" translate="no">καὶ φίλῳ ἀνδρὶ δύνανται ἀλαλκέμεν, ὁππότε κεν δὴ <rtc lang="grc" translate="no">μοῖρ' ὀλοὴ καθέλῃσι τανηλεγέος θανάτοιο."</rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">τὴν δ' αὖ Τηλέμαχος πεπνυμένος ἀντίον ηὔδα: <rtc lang="grc" translate="no">"Μέντορ, μηκέτι ταῦτα λεγώμεθα κηδόμενοί περ: <rtc lang="grc" translate="no">κείνῳ δ' οὐκέτι νόστος ἐτήτυμος, ἀλλά οἱ ἤδη <rtc lang="grc" translate="no">φράσσαντ' ἀθάνατοι θάνατον καὶ κῆρα μέλαιναν. <rtc lang="grc" translate="no">νῦν δ' ἐθέλω ἔπος ἄλλο μεταλλῆσαι καὶ ἐρέσθαι <rtc lang="grc" translate="no">Νέστορ', ἐπεὶ περὶ οἶδε δίκας ἠδὲ φρόνιν ἄλλων: <rtc lang="grc" translate="no">τρὶς γὰρ δή μίν φασιν ἀνάξασθαι γένε' ἀνδρῶν: <rtc lang="grc" translate="no">ὥς τέ μοι ἀθάνατος ἰνδάλλεται εἰσοράασθαι. <rtc lang="grc" translate="no">ὦ Νέστορ Νηληϊάδη, σὺ δ' ἀληθὲς ἐνίσπες: <rtc lang="grc" translate="no">πῶς ἔθαν' Ἀτρεί̈δης εὐρὺ κρείων Ἀγαμέμνων; <rtc lang="grc" translate="no">ποῦ Μενέλαος ἔην; τίνα δ' αὐτῷ μήσατ' ὄλεθρον <rtc lang="grc" translate="no">Αἴγισθος δολόμητις, ἐπεὶ κτάνε πολλὸν ἀρείω; <rtc lang="grc" translate="no">ἦ οὐκ Ἄργεος ἦεν Ἀχαιικοῦ, ἀλλά πῃ ἄλλῃ <rtc lang="grc" translate="no">πλάζετ' ἐπ' ἀνθρώπους, ὁ δὲ θαρσήσας κατέπεφνε;"</rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">τὸν δ' ἠμείβετ' ἔπειτα Γερήνιος ἱππότα Νέστωρ: <rtc lang="grc" translate="no">"τοιγὰρ ἐγώ τοι, τέκνον, ἀληθέα πάντ' ἀγορεύσω. <rtc lang="grc" translate="no">ἦ τοι μὲν τάδε καὐτὸς ὀίεαι, ὥς κεν ἐτύχθη, <rtc lang="grc" translate="no">εἰ ζωόν γ' Αἴγισθον ἐνὶ μεγάροισιν ἔτετμεν <rtc lang="grc" translate="no">Ἀτρεί̈δης Τροίηθεν ἰών, ξανθὸς Μενέλαος: <rtc lang="grc" translate="no">τῶ κέ οἱ οὐδὲ θανόντι χυτὴν ἐπὶ γαῖαν ἔχευαν, <rtc lang="grc" translate="no">ἀλλ' ἄρα τόν γε κύνες τε καὶ οἰωνοὶ κατέδαψαν <rtc lang="grc" translate="no">κείμενον ἐν πεδίῳ ἑκὰς ἄστεος, οὐδέ κέ τίς μιν <rtc lang="grc" translate="no">κλαῦσεν Ἀχαιιάδων: μάλα γὰρ μέγα μήσατο ἔργον. <rtc lang="grc" translate="no">ἡμεῖς μὲν γὰρ κεῖθι πολέας τελέοντες ἀέθλους <rtc lang="grc" translate="no">ἥμεθ': ὁ δ' εὔκηλος μυχῷ Ἄργεος ἱπποβότοιο <rtc lang="grc" translate="no">πόλλ' Ἀγαμεμνονέην ἄλοχον θέλγεσκ' ἐπέεσσιν. <rtc lang="grc" translate="no">ἡ δ' ἦ τοι τὸ πρὶν μὲν ἀναίνετο ἔργον ἀεικὲς <rtc lang="grc" translate="no">δῖα Κλυταιμνήστρη: φρεσὶ γὰρ κέχρητ' ἀγαθῇσι: <rtc lang="grc" translate="no">πὰρ δ' ἄρ' ἔην καὶ ἀοιδὸς ἀνήρ, ᾧ πόλλ' ἐπέτελλεν <rtc lang="grc" translate="no">Ἀτρεί̈δης Τροίηνδε κιὼν ἔρυσασθαι ἄκοιτιν. <rtc lang="grc" translate="no">ἀλλ' ὅτε δή μιν μοῖρα θεῶν ἐπέδησε δαμῆναι, <rtc lang="grc" translate="no">δὴ τότε τὸν μὲν ἀοιδὸν ἄγων ἐς νῆσον ἐρήμην <rtc lang="grc" translate="no">κάλλιπεν οἰωνοῖσιν ἕλωρ καὶ κύρμα γενέσθαι, <rtc lang="grc" translate="no">τὴν δ' ἐθέλων ἐθέλουσαν ἀνήγαγεν ὅνδε δόμονδε. <rtc lang="grc" translate="no">πολλὰ δὲ μηρί' ἔκηε θεῶν ἱεροῖς ἐπὶ βωμοῖς, <rtc lang="grc" translate="no">πολλὰ δ' ἀγάλματ' ἀνῆψεν, ὑφάσματά τε χρυσόν τε, <rtc lang="grc" translate="no">ἐκτελέσας μέγα ἔργον, ὃ οὔ ποτε ἔλπετο θυμῷ.</rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">"ἡμεῖς μὲν γὰρ ἅμα πλέομεν Τροίηθεν ἰόντες, <rtc lang="grc" translate="no">Ἀτρεί̈δης καὶ ἐγώ, φίλα εἰδότες ἀλλήλοισιν: <rtc lang="grc" translate="no">ἀλλ' ὅτε Σούνιον ἱρὸν ἀφικόμεθ', ἄκρον Ἀθηνέων, <rtc lang="grc" translate="no">ἔνθα κυβερνήτην Μενελάου Φοῖβος Ἀπόλλων <rtc lang="grc" translate="no">οἷς ἀγανοῖς βελέεσσιν ἐποιχόμενος κατέπεφνε, <rtc lang="grc" translate="no">πηδάλιον μετὰ χερσὶ θεούσης νηὸς ἔχοντα, <rtc lang="grc" translate="no">Φρόντιν Ὀνητορίδην, ὃς ἐκαίνυτο φῦλ' ἀνθρώπων <rtc lang="grc" translate="no">νῆα κυβερνῆσαι, ὁπότε σπέρχοιεν ἄελλαι. <rtc lang="grc" translate="no">ὣς ὁ μὲν ἔνθα κατέσχετ', ἐπειγόμενός περ ὁδοῖο, <rtc lang="grc" translate="no">ὄφρ' ἕταρον θάπτοι καὶ ἐπὶ κτέρεα κτερίσειεν. <rtc lang="grc" translate="no">ἀλλ' ὅτε δὴ καὶ κεῖνος ἰὼν ἐπὶ οἴνοπα πόντον <rtc lang="grc" translate="no">ἐν νηυσὶ γλαφυρῇσι Μαλειάων ὄρος αἰπὺ <rtc lang="grc" translate="no">ἷξε θέων, τότε δὴ στυγερὴν ὁδὸν εὐρύοπα Ζεὺς <rtc lang="grc" translate="no">ἐφράσατο, λιγέων δ' ἀνέμων ἐπ' ἀυτμένα χεῦε, <rtc lang="grc" translate="no">κύματά τε τροφέοντο πελώρια, ἶσα ὄρεσσιν. <rtc lang="grc" translate="no">ἔνθα διατμήξας τὰς μὲν Κρήτῃ ἐπέλασσεν, <rtc lang="grc" translate="no">ἧχι Κύδωνες ἔναιον Ἰαρδάνου ἀμφὶ ῥέεθρα. <rtc lang="grc" translate="no">ἔστι δέ τις λισσὴ αἰπεῖά τε εἰς ἅλα πέτρη <rtc lang="grc" translate="no">ἐσχατιῇ Γόρτυνος ἐν ἠεροειδέι πόντῳ: <rtc lang="grc" translate="no">ἔνθα Νότος μέγα κῦμα ποτὶ σκαιὸν ῥίον ὠθεῖ, <rtc lang="grc" translate="no">ἐς Φαιστόν, μικρὸς δὲ λίθος μέγα κῦμ' ἀποέργει. <rtc lang="grc" translate="no">αἱ μὲν ἄρ' ἔνθ' ἦλθον, σπουδῇ δ' ἤλυξαν ὄλεθρον <rtc lang="grc" translate="no">ἄνδρες, ἀτὰρ νῆάς γε ποτὶ σπιλάδεσσιν ἔαξαν <rtc lang="grc" translate="no">κύματ': ἀτὰρ τὰς πέντε νέας κυανοπρῳρείους <rtc lang="grc" translate="no">Αἰγύπτῳ ἐπέλασσε φέρων ἄνεμός τε καὶ ὕδωρ. <rtc lang="grc" translate="no">ὣς ὁ μὲν ἔνθα πολὺν βίοτον καὶ χρυσὸν ἀγείρων <rtc lang="grc" translate="no">ἠλᾶτο ξὺν νηυσὶ κατ' ἀλλοθρόους ἀνθρώπους: <rtc lang="grc" translate="no">τόφρα δὲ ταῦτ' Αἴγισθος ἐμήσατο οἴκοθι λυγρά. <rtc lang="grc" translate="no">ἑπτάετες δ' ἤνασσε πολυχρύσοιο Μυκήνης, <rtc lang="grc" translate="no">κτείνας Ἀτρεί̈δην, δέδμητο δὲ λαὸς ὑπ' αὐτῷ. <rtc lang="grc" translate="no">τῷ δέ οἱ ὀγδοάτῳ κακὸν ἤλυθε δῖος Ὀρέστης <rtc lang="grc" translate="no">ἂψ ἀπ' Ἀθηνάων, κατὰ δ' ἔκτανε πατροφονῆα, <rtc lang="grc" translate="no">Αἴγισθον δολόμητιν, ὅ οἱ πατέρα κλυτὸν ἔκτα. <rtc lang="grc" translate="no">ἦ τοι ὁ τὸν κτείνας δαίνυ τάφον Ἀργείοισιν <rtc lang="grc" translate="no">μητρός τε στυγερῆς καὶ ἀνάλκιδος Αἰγίσθοιο: <rtc lang="grc" translate="no">αὐτῆμαρ δέ οἱ ἦλθε βοὴν ἀγαθὸς Μενέλαος <rtc lang="grc" translate="no">πολλὰ κτήματ' ἄγων, ὅσα οἱ νέες ἄχθος ἄειραν.</rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">"καὶ σύ, φίλος, μὴ δηθὰ δόμων ἄπο τῆλ' ἀλάλησο, <rtc lang="grc" translate="no">κτήματά τε προλιπὼν ἄνδρας τ' ἐν σοῖσι δόμοισιν <rtc lang="grc" translate="no">οὕτω ὑπερφιάλους, μή τοι κατὰ πάντα φάγωσιν <rtc lang="grc" translate="no">κτήματα δασσάμενοι, σὺ δὲ τηϋσίην ὁδὸν ἔλθῃς. <rtc lang="grc" translate="no">ἀλλ' ἐς μὲν Μενέλαον ἐγὼ κέλομαι καὶ ἄνωγα <rtc lang="grc" translate="no">ἐλθεῖν: κεῖνος γὰρ νέον ἄλλοθεν εἰλήλουθεν, <rtc lang="grc" translate="no">ἐκ τῶν ἀνθρώπων, ὅθεν οὐκ ἔλποιτό γε θυμῷ <rtc lang="grc" translate="no">ἐλθέμεν, ὅν τινα πρῶτον ἀποσφήλωσιν ἄελλαι <rtc lang="grc" translate="no">ἐς πέλαγος μέγα τοῖον, ὅθεν τέ περ οὐδ' οἰωνοὶ <rtc lang="grc" translate="no">αὐτόετες οἰχνεῦσιν, ἐπεὶ μέγα τε δεινόν τε. <rtc lang="grc" translate="no">ἀλλ' ἴθι νῦν σὺν νηί τε σῇ καὶ σοῖς ἑτάροισιν: <rtc lang="grc" translate="no">εἰ δ' ἐθέλεις πεζός, πάρα τοι δίφρος τε καὶ ἵπποι, <rtc lang="grc" translate="no">πὰρ δὲ τοι υἷες ἐμοί, οἵ τοι πομπῆες ἔσονται <rtc lang="grc" translate="no">ἐς Λακεδαίμονα δῖαν, ὅθι ξανθὸς Μενέλαος. <rtc lang="grc" translate="no">λίσσεσθαι δέ μιν αὐτός, ἵνα νημερτὲς ἐνίσπῃ: <rtc lang="grc" translate="no">ψεῦδος δ' οὐκ ἐρέει: μάλα γὰρ πεπνυμένος ἐστίν." <rtc lang="grc" translate="no">ὣς ἔφατ', ἠέλιος δ' ἄρ' ἔδυ καὶ ἐπὶ κνέφας ἦλθε. <rtc lang="grc" translate="no">τοῖσι δὲ καὶ μετέειπε θεά, γλαυκῶπις Ἀθήνη: <rtc lang="grc" translate="no">"ὦ γέρον, ἦ τοι ταῦτα κατὰ μοῖραν κατέλεξας: <rtc lang="grc" translate="no">ἀλλ' ἄγε τάμνετε μὲν γλώσσας, κεράασθε δὲ οἶνον, <rtc lang="grc" translate="no">ὄφρα Ποσειδάωνι καὶ ἄλλοις ἀθανάτοισιν <rtc lang="grc" translate="no">σπείσαντες κοίτοιο μεδώμεθα: τοῖο γὰρ ὥρη. <rtc lang="grc" translate="no">ἤδη γὰρ φάος οἴχεθ' ὑπὸ ζόφον, οὐδὲ ἔοικεν: <rtc lang="grc" translate="no">δηθὰ θεῶν ἐν δαιτὶ θαασσέμεν, ἀλλὰ νέεσθαι."</rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">ἦ ῥα Διὸς θυγάτηρ, οἱ δ' ἔκλυον αὐδησάσης. <rtc lang="grc" translate="no">τοῖσι δὲ κήρυκες μὲν ὕδωρ ἐπὶ χεῖρας ἔχευαν, <rtc lang="grc" translate="no">κοῦροι δὲ κρητῆρας ἐπεστέψαντο ποτοῖο, <rtc lang="grc" translate="no">νώμησαν δ' ἄρα πᾶσιν ἐπαρξάμενοι δεπάεσσι: <rtc lang="grc" translate="no">γλώσσας δ' ἐν πυρὶ βάλλον, ἀνιστάμενοι δ' ἐπέλειβον. <rtc lang="grc" translate="no">αὐτὰρ ἐπεὶ σπεῖσάν τ' ἔπιον θ', ὅσον ἤθελε θυμός, <rtc lang="grc" translate="no">δὴ τότ' Ἀθηναίη καὶ Τηλέμαχος θεοειδὴς <rtc lang="grc" translate="no">ἄμφω ἱέσθην κοίλην ἐπὶ νῆα νέεσθαι. <rtc lang="grc" translate="no">Νέστωρ δ' αὖ κατέρυκε καθαπτόμενος ἐπέεσσιν:</rtc></rtc></rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">"Ζεὺς τό γ' ἀλεξήσειε καὶ ἀθάνατοι θεοὶ ἄλλοι, <rtc lang="grc" translate="no">ὡς ὑμεῖς παρ' ἐμεῖο θοὴν ἐπὶ νῆα κίοιτε <rtc lang="grc" translate="no">ὥς τέ τευ ἦ παρὰ πάμπαν ἀνείμονος ἠδὲ πενιχροῦ, <rtc lang="grc" translate="no">ᾧ οὔ τι χλαῖναι καὶ ῥήγεα πόλλ' ἐνὶ οἴκῳ, <rtc lang="grc" translate="no">οὔτ' αὐτῷ μαλακῶς οὔτε ξείνοισιν ἐνεύδειν. <rtc lang="grc" translate="no">αὐτὰρ ἐμοὶ πάρα μὲν χλαῖναι καὶ ῥήγεα καλά. <rtc lang="grc" translate="no">οὔ θην δὴ τοῦδ' ἀνδρὸς Ὀδυσσῆος φίλος υἱὸς <rtc lang="grc" translate="no">νηὸς ἐπ' ἰκριόφιν καταλέξεται, ὄφρ' ἂν ἐγώ γε <rtc lang="grc" translate="no">ζώω, ἔπειτα δὲ παῖδες ἐνὶ μεγάροισι λίπωνται, <rtc lang="grc" translate="no">ξείνους ξεινίζειν, ὅς τίς κ' ἐμὰ δώμαθ' ἵκηται."</rtc></rtc></rtc></rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">τὸν δ' αὖτε προσέειπε θεά, γλαυκῶπις Ἀθήνη: <rtc lang="grc" translate="no">"εὖ δὴ ταῦτά γ' ἔφησθα, γέρον φίλε: σοὶ δὲ ἔοικεν <rtc lang="grc" translate="no">Τηλέμαχον πείθεσθαι, ἐπεὶ πολὺ κάλλιον οὕτως. <rtc lang="grc" translate="no">ἀλλ' οὗτος μὲν νῦν σοὶ ἅμ' ἕψεται, ὄφρα κεν εὕδῃ <rtc lang="grc" translate="no">σοῖσιν ἐνὶ μεγάροισιν: ἐγὼ δ' ἐπὶ νῆα μέλαιναν <rtc lang="grc" translate="no">εἶμ', ἵνα θαρσύνω θ' ἑτάρους εἴπω τε ἕκαστα. <rtc lang="grc" translate="no">οἶος γὰρ μετὰ τοῖσι γεραίτερος εὔχομαι εἶναι: <rtc lang="grc" translate="no">οἱ δ' ἄλλοι φιλότητι νεώτεροι ἄνδρες ἕπονται, <rtc lang="grc" translate="no">πάντες ὁμηλικίη μεγαθύμου Τηλεμάχοιο. <rtc lang="grc" translate="no">ἔνθα κε λεξαίμην κοίλῃ παρὰ νηὶ μελαίνῃ <rtc lang="grc" translate="no">νῦν: ἀτὰρ ἠῶθεν μετὰ Καύκωνας μεγαθύμους <rtc lang="grc" translate="no">εἶμ' ἔνθα χρεῖός μοι ὀφέλλεται, οὔ τι νέον γε <rtc lang="grc" translate="no">οὐδ' ὀλίγον. σὺ δὲ τοῦτον, ἐπεὶ τεὸν ἵκετο δῶμα, <rtc lang="grc" translate="no">πέμψον σὺν δίφρῳ τε καὶ υἱέι: δὸς δέ οἱ ἵππους, <rtc lang="grc" translate="no">οἵ τοι ἐλαφρότατοι θείειν καὶ κάρτος ἄριστοι." <rtc lang="grc" translate="no">ὣς ἄρα φωνήσασ' ἀπέβη γλαυκῶπις Ἀθήνη <rtc lang="grc" translate="no">φήνῃ εἰδομένη: θάμβος δ' ἕλε πάντας ἰδόντας. <rtc lang="grc" translate="no">θαύμαζεν δ' ὁ γεραιός, ὅπως ἴδεν ὀφθαλμοῖς: <rtc lang="grc" translate="no">Τηλεμάχου δ' ἕλε χεῖρα, ἔπος τ' ἔφατ' ἔκ τ' ὀνόμαζεν:</rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">"ὦ φίλος, οὔ σε ἔολπα κακὸν καὶ ἄναλκιν ἔσεσθαι, <rtc lang="grc" translate="no">εἰ δή τοι νέῳ ὧδε θεοὶ πομπῆες ἕπονται. <rtc lang="grc" translate="no">οὐ μὲν γάρ τις ὅδ' ἄλλος Ὀλύμπια δώματ' ἐχόντων, <rtc lang="grc" translate="no">ἀλλὰ Διὸς θυγάτηρ, κυδίστη Τριτογένεια, <rtc lang="grc" translate="no">ἥ τοι καὶ πατέρ' ἐσθλὸν ἐν Ἀργείοισιν ἐτίμα. <rtc lang="grc" translate="no">ἀλλὰ ἄνασσ' ἵληθι, δίδωθι δέ μοι κλέος ἐσθλόν, <rtc lang="grc" translate="no">αὐτῷ καὶ παίδεσσι καὶ αἰδοίῃ παρακοίτι: <rtc lang="grc" translate="no">σοὶ δ' αὖ ἐγὼ ῥέξω βοῦν ἦνιν εὐρυμέτωπον <rtc lang="grc" translate="no">ἀδμήτην, ἣν οὔ πω ὕπὸ ζυγὸν ἤγαγεν ἀνήρ: <rtc lang="grc" translate="no">τήν τοι ἐγὼ ῥέξω χρυσὸν κέρασιν περιχεύας."</rtc></rtc></rtc></rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">ὣς ἔφατ' εὐχόμενος, τοῦ δ' ἔκλυε Παλλὰς Ἀθήνη. <rtc lang="grc" translate="no">τοῖσιν δ' ἡγεμόνευε Γερήνιος ἱππότα Νέστωρ, <rtc lang="grc" translate="no">υἱάσι καὶ γαμβροῖσιν, ἑὰ πρὸς δώματα καλά. <rtc lang="grc" translate="no">ἀλλ' ὅτε δώμαθ' ἵκοντο ἀγακλυτὰ τοῖο ἄνακτος, <rtc lang="grc" translate="no">ἑξείης ἕζοντο κατὰ κλισμούς τε θρόνους τε: <rtc lang="grc" translate="no">τοῖς δ' ὁ γέρων ἐλθοῦσιν ἀνὰ κρητῆρα κέρασσεν <rtc lang="grc" translate="no">οἴνου ἡδυπότοιο, τὸν ἑνδεκάτῳ ἐνιαυτῷ <rtc lang="grc" translate="no">ὤιξεν ταμίη καὶ ἀπὸ κρήδεμνον ἔλυσε: <rtc lang="grc" translate="no">τοῦ ὁ γέρων κρητῆρα κεράσσατο, πολλὰ δ' Ἀθήνῃ <rtc lang="grc" translate="no">εὔχετ' ἀποσπένδων, κούρῃ Διὸς αἰγιόχοιο.</rtc></rtc></rtc></rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">αὐτὰρ ἐπεὶ σπεῖσάν τ' ἔπιον θ', ὅσον ἤθελε θυμός, <rtc lang="grc" translate="no">οἱ μὲν κακκείοντες ἔβαν οἶκόνδε ἕκαστος, <rtc lang="grc" translate="no">τὸν δ' αὐτοῦ κοίμησε Γερήνιος ἱππότα Νέστωρ, <rtc lang="grc" translate="no">Τηλέμαχον, φίλον υἱὸν Ὀδυσσῆος θείοιο, <rtc lang="grc" translate="no">τρητοῖς ἐν λεχέεσσιν ὑπ' αἰθούσῃ ἐριδούπῳ, <rtc lang="grc" translate="no">πὰρ' δ' ἄρ' ἐυμμελίην Πεισίστρατον, ὄρχαμον ἀνδρῶν, <rtc lang="grc" translate="no">ὅς οἱ ἔτ' ἠίθεος παίδων ἦν ἐν μεγάροισιν: <rtc lang="grc" translate="no">αὐτὸς δ' αὖτε καθεῦδε μυχῷ δόμου ὑψηλοῖο, <rtc lang="grc" translate="no">τῷ δ' ἄλοχος δέσποινα λέχος πόρσυνε καὶ εὐνήν. <rtc lang="grc" translate="no">ἦμος δ' ἠριγένεια φάνη ῥοδοδάκτυλος Ἠώς, <rtc lang="grc" translate="no">ὤρνυτ' ἄρ' ἐξ εὐνῆφι Γερήνιος ἱππότα Νέστωρ, <rtc lang="grc" translate="no">ἐκ δ' ἐλθὼν κατ' ἄρ' ἕζετ' ἐπὶ ξεστοῖσι λίθοισιν, <rtc lang="grc" translate="no">οἵ οἱ ἔσαν προπάροιθε θυράων ὑψηλάων, <rtc lang="grc" translate="no">λευκοί, ἀποστίλβοντες ἀλείφατος: οἷς ἔπι μὲν πρὶν <rtc lang="grc" translate="no">Νηλεὺς ἵζεσκεν, θεόφιν μήστωρ ἀτάλαντος: <rtc lang="grc" translate="no">ἀλλ' ὁ μὲν ἤδη κηρὶ δαμεὶς Ἄϊδόσδε βεβήκει, <rtc lang="grc" translate="no">Νέστωρ αὖ τότ' ἐφῖζε Γερήνιος, οὖρος Ἀχαιῶν, <rtc lang="grc" translate="no">σκῆπτρον ἔχων. περὶ δ' υἷες ἀολλέες ἠγερέθοντο <rtc lang="grc" translate="no">ἐκ θαλάμων ἐλθόντες, Ἐχέφρων τε Στρατίος τε <rtc lang="grc" translate="no">Περσεύς τ' Ἄρητός τε καὶ ἀντίθεος Θρασυμήδης. <rtc lang="grc" translate="no">τοῖσι δ' ἔπειθ' ἕκτος Πεισίστρατος ἤλυθεν ἥρως, <rtc lang="grc" translate="no">πὰρ δ' ἄρα Τηλέμαχον θεοείκελον εἷσαν ἄγοντες. <rtc lang="grc" translate="no">τοῖσι δὲ μύθων ἦρχε Γερήνιος ἱππότα Νέστωρ:</rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">"καρπαλίμως μοι, τέκνα φίλα, κρηήνατ' ἐέλδωρ, <rtc lang="grc" translate="no">ὄφρ' ἦ τοι πρώτιστα θεῶν ἱλάσσομ' Ἀθήνην, <rtc lang="grc" translate="no">ἥ μοι ἐναργὴς ἦλθε θεοῦ ἐς δαῖτα θάλειαν. <rtc lang="grc" translate="no">ἀλλ' ἄγ' ὁ μὲν πεδίονδ' ἐπὶ βοῦν, ἴτω, ὄφρα τάχιστα <rtc lang="grc" translate="no">ἔλθῃσιν, ἐλάσῃ δὲ βοῶν ἐπιβουκόλος ἀνήρ: <rtc lang="grc" translate="no">εἷς δ' ἐπὶ Τηλεμάχου μεγαθύμου νῆα μέλαιναν <rtc lang="grc" translate="no">πάντας ἰὼν ἑτάρους ἀγέτω, λιπέτω δὲ δύ' οἴους: <rtc lang="grc" translate="no">εἷς δ' αὖ χρυσοχόον Λαέρκεα δεῦρο κελέσθω <rtc lang="grc" translate="no">ἐλθεῖν, ὄφρα βοὸς χρυσὸν κέρασιν περιχεύῃ. <rtc lang="grc" translate="no">οἱ δ' ἄλλοι μένετ' αὐτοῦ ἀολλέες, εἴπατε δ' εἴσω <rtc lang="grc" translate="no">δμῳῇσιν κατὰ δώματ' ἀγακλυτὰ δαῖτα πένεσθαι, <rtc lang="grc" translate="no">ἕδρας τε ξύλα τ' ἀμφὶ καὶ ἀγλαὸν οἰσέμεν ὕδωρ."</rtc></rtc></rtc></rtc></rtc></rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">ὣς ἔφαθ', οἱ δ' ἄρα πάντες ἐποίπνυον. ἦλθε μὲν ἂρ βοῦς <rtc lang="grc" translate="no">ἐκ πεδίου, ἦλθον δὲ θοῆς παρὰ νηὸς ἐίσης <rtc lang="grc" translate="no">Τηλεμάχου ἕταροι μεγαλήτορος, ἦλθε δὲ χαλκεὺς <rtc lang="grc" translate="no">ὅπλ' ἐν χερσὶν ἔχων χαλκήια, πείρατα τέχνης, <rtc lang="grc" translate="no">ἄκμονά τε σφῦραν τ' ἐυποίητόν τε πυράγρην, <rtc lang="grc" translate="no">οἷσίν τε χρυσὸν εἰργάξετο: ἦλθε δ' Ἀθήνη <rtc lang="grc" translate="no">ἱρῶν ἀντιόωσα. γέρων δ' ἱππηλάτα Νέστωρ <rtc lang="grc" translate="no">χρυσὸν ἔδωχ': ὁ δ' ἔπειτα βοὸς κέρασιν περίχευεν <rtc lang="grc" translate="no">ἀσκήσας, ἵν' ἄγαλμα θεὰ κεχάροιτο ἰδοῦσα. <rtc lang="grc" translate="no">βοῦν δ' ἀγέτην κεράων Στρατίος καὶ δῖος Ἐχέφρων. <rtc lang="grc" translate="no">χέρνιβα δέ σφ' Ἄρητος ἐν ἀνθεμόεντι λέβητι <rtc lang="grc" translate="no">ἤλυθεν ἐκ θαλάμοιο φέρων, ἑτέρῃ δ' ἔχεν οὐλὰς <rtc lang="grc" translate="no">ἐν κανέῳ πέλεκυν δὲ μενεπτόλεμος Θρασυμήδης <rtc lang="grc" translate="no">ὀξὺν ἔχων ἐν χειρὶ παρίστατο βοῦν ἐπικόψων. <rtc lang="grc" translate="no">Περσεὺς δ' ἀμνίον εἶχε: γέρων δ' ἱππηλάτα Νέστωρ <rtc lang="grc" translate="no">χέρνιβά τ' οὐλοχύτας τε κατήρχετο, πολλὰ δ' Ἀθήνῃ <rtc lang="grc" translate="no">εὔχετ' ἀπαρχόμενος, κεφαλῆς τρίχας ἐν πυρὶ βάλλων.</rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">αὐτὰρ ἐπεί ῥ' εὔξαντο καὶ οὐλοχύτας προβάλοντο, <rtc lang="grc" translate="no">αὐτίκα Νέστορος υἱὸς ὑπέρθυμος Θρασυμήδης <rtc lang="grc" translate="no">ἤλασεν ἄγχι στάς: πέλεκυς δ' ἀπέκοψε τένοντας <rtc lang="grc" translate="no">αὐχενίους, λῦσεν δὲ βοὸς μένος. αἱ δ' ὀλόλυξαν <rtc lang="grc" translate="no">θυγατέρες τε νυοί τε καὶ αἰδοίη παράκοιτις <rtc lang="grc" translate="no">Νέστορος, Εὐρυδίκη, πρέσβα Κλυμένοιο θυγατρῶν. <rtc lang="grc" translate="no">οἱ μὲν ἔπειτ' ἀνελόντες ἀπὸ χθονὸς εὐρυοδείης <rtc lang="grc" translate="no">ἔσχον: ἀτὰρ σφάξεν Πεισίστρατος, ὄρχαμος ἀνδρῶν. <rtc lang="grc" translate="no">τῆς δ' ἐπεὶ ἐκ μέλαν αἷμα ῥύη, λίπε δ' ὀστέα θυμός, <rtc lang="grc" translate="no">αἶψ' ἄρα μιν διέχευαν, ἄφαρ δ' ἐκ μηρία τάμνον <rtc lang="grc" translate="no">πάντα κατὰ μοῖραν, κατά τε κνίσῃ ἐκάλυψαν <rtc lang="grc" translate="no">δίπτυχα ποιήσαντες, ἐπ' αὐτῶν δ' ὠμοθέτησαν. <rtc lang="grc" translate="no">καῖε δ' ἐπὶ σχίζῃς ὁ γέρων, ἐπὶ δ' αἴθοπα οἶνον <rtc lang="grc" translate="no">λεῖβε: νέοι δὲ παρ' αὐτὸν ἔχον πεμπώβολα χερσίν. <rtc lang="grc" translate="no">αὐτὰρ ἐπεὶ κατὰ μῆρ' ἐκάη καὶ σπλάγχνα πάσαντο, <rtc lang="grc" translate="no">μίστυλλόν τ' ἄρα τἆλλα καὶ ἀμφ' ὀβελοῖσιν ἔπειραν, <rtc lang="grc" translate="no">ὤπτων δ' ἀκροπόρους ὀβελοὺς ἐν χερσὶν ἔχοντες.</rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">τόφρα δὲ Τηλέμαχον λοῦσεν καλὴ Πολυκάστη, <rtc lang="grc" translate="no">Νέστορος ὁπλοτάτη θυγάτηρ Νηληϊάδαο. <rtc lang="grc" translate="no">αὐτὰρ ἐπεὶ λοῦσέν τε καὶ ἔχρισεν λίπ' ἐλαίῳ, <rtc lang="grc" translate="no">ἀμφὶ δέ μιν φᾶρος καλὸν βάλεν ἠδὲ χιτῶνα, <rtc lang="grc" translate="no">ἔκ ῥ' ἀσαμίνθου βῆ δέμας ἀθανάτοισιν ὁμοῖος: <rtc lang="grc" translate="no">πὰρ δ' ὅ γε Νέστορ' ἰὼν κατ' ἄρ' ἕζετο, ποιμένα λαῶν.</rtc></rtc></rtc></rtc></rtc></rtc></ruby> <ruby><rtc lang="grc" translate="no">οἱ δ' ἐπεὶ ὤπτησαν κρέ' ὑπέρτερα καὶ ἐρύσαντο, <rtc lang="grc" translate="no">δαίνυνθ' ἑζόμενοι: ἐπὶ δ' ἀνέρες ἐσθλοὶ ὄροντο <rtc lang="grc" translate="no">οἶνον οἰνοχοεῦντες ἐνὶ χρυσέοις δεπάεσσιν. <rtc lang="grc" translate="no">αὐτὰρ ἐπεὶ πόσιος καὶ ἐδητύος ἐξ ἔρον ἕντο, <rtc lang="grc" translate="no">τοῖσι δὲ μύθων ἦρχε Γερήνιος ἱππότα Νέστωρ:</rtc></rtc></rtc></rtc></rtc></ruby> <ruby><rtc lang="grc" translate="no">"παῖδες ἐμοί, ἄγε Τηλεμάχῳ καλλίτριχας ἵππους <rtc lang="grc" translate="no">ζεύξαθ' ὑφ' ἅρματ' ἄγοντες, ἵνα πρήσσῃσιν ὁδοῖο."</rtc></rtc></ruby> <ruby><rtc lang="grc" translate="no">ὣς ἔφαθ', οἱ δ' ἄρα τοῦ μάλα μὲν κλύον ἠδ' ἐπίθοντο, <rtc lang="grc" translate="no">καρπαλίμως δ' ἔζευξαν ὑφ' ἅρμασιν ὠκέας ἵππους. <rtc lang="grc" translate="no">ἐν δὲ γυνὴ ταμίη σῖτον καὶ οἶνον ἔθηκεν <rtc lang="grc" translate="no">ὄψα τε, οἷα ἔδουσι διοτρεφέες βασιλῆες. <rtc lang="grc" translate="no">ἂν δ' ἄρα Τηλέμαχος περικαλλέα βήσετο δίφρον: <rtc lang="grc" translate="no">πὰρ δ' ἄρα Νεστορίδης Πεισίστρατος, ὄρχαμος ἀνδρῶν, <rtc lang="grc" translate="no">ἐς δίφρον τ' ἀνέβαινε καὶ ἡνία λάζετο χερσί, <rtc lang="grc" translate="no">μάστιξεν δ' ἐλάαν, τὼ δ' οὐκ ἀέκοντε πετέσθην <rtc lang="grc" translate="no">ἐς πεδίον, λιπέτην δὲ Πύλου αἰπὺ πτολίεθρον. <rtc lang="grc" translate="no">οἱ δὲ πανημέριοι σεῖον ζυγὸν ἀμφὶς ἔχοντες.</rtc></rtc></rtc></rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">δύσετό τ' ἠέλιος σκιόωντό τε πᾶσαι ἀγυιαί, <rtc lang="grc" translate="no">ἐς Φηρὰς δ' ἵκοντο Διοκλῆος ποτὶ δῶμα, <rtc lang="grc" translate="no">υἱέος Ὀρτιλόχοιο, τὸν Ἀλφειὸς τέκε παῖδα. <rtc lang="grc" translate="no">ἔνθα δὲ νύκτ' ἄεσαν, ὁ δὲ τοῖς πὰρ ξείνια θῆκεν.</rtc></rtc></rtc></rtc></ruby> <ruby><rtc lang="grc" translate="no">ἦμος δ' ἠριγένεια φάνη ῥοδοδάκτυλος Ἠώς, <rtc lang="grc" translate="no">ἵππους τε ζεύγνυντ' ἀνά θ' ἅρματα ποικίλ' ἔβαινον: <rtc lang="grc" translate="no">ἐκ δ' ἔλασαν προθύροιο καὶ αἰθούσης ἐριδούπου: <rtc lang="grc" translate="no">μάστιξεν δ' ἐλάαν, τὼ δ' οὐκ ἀέκοντε πετέσθην. <rtc lang="grc" translate="no">ἷξον δ' ἐς πεδίον πυρηφόρον, ἔνθα δ' ἔπειτα <rtc lang="grc" translate="no">ἦνον ὁδόν: τοῖον γὰρ ὑπέκφερον ὠκέες ἵπποι. <rtc lang="grc" translate="no">δύσετό τ' ἠέλιος σκιόωντό τε πᾶσαι ἀγυιαί.</rtc></rtc></rtc></rtc></rtc></rtc></rtc></ruby></ol><nav><a href="#!/odyssey/" rel="contents">Table of Contents</a> <a href="#!/odyssey/book2/" rel="next">Previous</a> <a href="#!/odyssey/book4/" rel="next">Next</a></nav></section><small>Translated by <u>Samuel Butler</u>, <span itemprop="copyrightYear">1900</span>.<br/>Original Greek and English translation are in public domain.</small></article>