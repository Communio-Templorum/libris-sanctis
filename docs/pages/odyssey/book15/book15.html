<article itemscope itemtype="http://schema.org/Book http://schema.org/PublicationVolume"><section itemscope itemtype="http://schema.org/Book http://schema.org/PublicationIssue"><nav><a href="#!/odyssey/" rel="contents">Table of Contents</a> <a href="#!/odyssey/book14/" rel="next">Previous</a> <a href="#!/odyssey/book16/" rel="next">Next</a></nav><meta itemprop="issueNumber" content="15"/><h3 itemprop="name">Book 15</h3><aside>Be mindful that the English translation provided is but <em>one</em> possible translation. Only the original Greek is held as authoritative and sacred.</aside><ol><ruby><rtc lang="grc" translate="no">ἡ δ' εἰς εὐρύχορον Λακεδαίμονα Παλλὰς Ἀθήνη <rtc lang="grc" translate="no">ᾤχετ', Ὀδυσσῆος μεγαθύμου φαίδιμον υἱὸν <rtc lang="grc" translate="no">νόστου ὑπομνήσουσα καὶ ὀτρυνέουσα νέεσθαι. <rtc lang="grc" translate="no">εὗρε δὲ Τηλέμαχον καὶ Νέστορος ἀγλαὸν υἱὸν <rtc lang="grc" translate="no">εὕδοντ' ἐν προδόμῳ Μενελάου κυδαλίμοιο, <rtc lang="grc" translate="no">ἦ τοι Νεστορίδην μαλακῷ δεδμημένον ὕπνῳ: <rtc lang="grc" translate="no">Τηλέμαχον δ' οὐχ ὕπνος ἔχε γλυκύς, ἀλλ' ἐνὶ θυμῷ <rtc lang="grc" translate="no">νύκτα δι' ἀμβροσίην μελεδήματα πατρὸς ἔγειρεν. <rtc lang="grc" translate="no">ἀγχοῦ δ' ἱσταμένη προσέφη γλαυκῶπις Ἀθήνη:</rtc></rtc></rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">"Τηλέμαχ', οὐκέτι καλὰ δόμων ἄπο τῆλ' ἀλάλησαι, <rtc lang="grc" translate="no">κτήματά τε προλιπὼν ἄνδρας τ' ἐν σοῖσι δόμοισιν <rtc lang="grc" translate="no">οὕτω ὑπερφιάλους: μή τοι κατὰ πάντα φάγωσι <rtc lang="grc" translate="no">κτήματα δασσάμενοι, σὺ δὲ τηϋσίην ὁδὸν ἔλθῃς. <rtc lang="grc" translate="no">ἀλλ' ὄτρυνε τάχιστα βοὴν ἀγαθὸν Μενέλαον <rtc lang="grc" translate="no">πεμπέμεν, ὄφρ' ἔτι οἴκοι ἀμύμονα μητέρα τέτμῃς. <rtc lang="grc" translate="no">ἤδη γάρ ῥα πατήρ τε κασίγνητοί τε κέλονται <rtc lang="grc" translate="no">Εὐρυμάχῳ γήμασθαι: ὁ γὰρ περιβάλλει ἅπαντας <rtc lang="grc" translate="no">μνηστῆρας δώροισι καὶ ἐξώφελλεν ἔεδνα: <rtc lang="grc" translate="no">μή νύ τι σεῦ ἀέκητι δόμων ἐκ κτῆμα φέρηται. <rtc lang="grc" translate="no">οἶσθα γὰρ οἷος θυμὸς ἐνὶ στήθεσσι γυναικός: <rtc lang="grc" translate="no">κείνου βούλεται οἶκον ὀφέλλειν ὅς κεν ὀπυίῃ, <rtc lang="grc" translate="no">παίδων δὲ προτέρων καὶ κουριδίοιο φίλοιο <rtc lang="grc" translate="no">οὐκέτι μέμνηται τεθνηκότος οὐδὲ μεταλλᾷ. <rtc lang="grc" translate="no">ἀλλὰ σύ γ' ἐλθὼν αὐτὸς ἐπιτρέψειας ἕκαστα <rtc lang="grc" translate="no">δμῳάων ἥ τίς τοι ἀρίστη φαίνεται εἶναι, <rtc lang="grc" translate="no">εἰς ὅ κέ τοι φήνωσι θεοὶ κυδρὴν παράκοιτιν. <rtc lang="grc" translate="no">ἄλλο δέ τοί τι ἔπος ἐρέω, σὺ δὲ σύνθεο θυμῷ. <rtc lang="grc" translate="no">μνηστήρων σ' ἐπιτηδὲς ἀριστῆες λοχόωσιν <rtc lang="grc" translate="no">ἐν πορθμῷ Ἰθάκης τε Σάμοιό τε παιπαλοέσσης. <rtc lang="grc" translate="no">ἱέμενοι κτεῖναι, πρὶν πατρίδα γαῖαν ἱκέσθαι. <rtc lang="grc" translate="no">ἀλλὰ τά γ' οὐκ ὀί̈ω: πρὶν καί τινα γαῖα καθέξει <rtc lang="grc" translate="no">ἀνδρῶν μνηστήρων, οἵ τοι βίοτον κατέδουσιν. <rtc lang="grc" translate="no">ἀλλὰ ἑκὰς νήσων ἀπέχειν εὐεργέα νῆα, <rtc lang="grc" translate="no">νυκτὶ δ' ὁμῶς πλείειν: πέμψει δέ τοι οὖρον ὄπισθεν <rtc lang="grc" translate="no">ἀθανάτων ὅς τίς σε φυλάσσει τε ῥύεταί τε. <rtc lang="grc" translate="no">αὐτὰρ ἐπὴν πρώτην ἀκτὴν Ἰθάκης ἀφίκηαι, <rtc lang="grc" translate="no">νῆα μὲν ἐς πόλιν ὀτρῦναι καὶ πάντας ἑταίρους, <rtc lang="grc" translate="no">αὐτὸς δὲ πρώτιστα συβώτην εἰσαφικέσθαι, <rtc lang="grc" translate="no">ὅς τοι ὑῶν ἐπίουρος, ὁμῶς δέ τοι ἤπια οἶδεν. <rtc lang="grc" translate="no">ἔνθα δὲ νύκτ' ἀέσαι: τὸν δ' ὀτρῦναι πόλιν εἴσω <rtc lang="grc" translate="no">ἀγγελίην ἐρέοντα περίφρονι Πηνελοπείῃ, <rtc lang="grc" translate="no">οὕνεκά οἱ σῶς ἐσσὶ καὶ ἐκ Πύλου εἰλήλουθας."</rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">ἡ μὲν ἄρ' ὣς εἰποῦσ' ἀπέβη πρὸς μακρὸν Ὄλυμπον, <rtc lang="grc" translate="no">αὐτὰρ ὁ Νεστορίδην ἐξ ἡδέος ὕπνου ἔγειρεν <rtc lang="grc" translate="no">λὰξ ποδὶ κινήσας, καί μιν πρὸς μῦθον ἔειπεν:</rtc></rtc></rtc></ruby> <ruby><rtc lang="grc" translate="no">"ἔγρεο, Νεστορίδη Πεισίστρατε, μώνυχας ἵππους <rtc lang="grc" translate="no">ζεῦξον ὑφ' ἅρματ' ἄγων, ὄφρα πρήσσωμεν ὁδοῖο." <rtc lang="grc" translate="no">τὸν δ' αὖ Νεστορίδης Πεισίστρατος ἀντίον ηὔδα: <rtc lang="grc" translate="no">"Τηλέμαχ', οὔ πως ἔστιν ἐπειγομένους περ ὁδοῖο <rtc lang="grc" translate="no">νύκτα διὰ δνοφερὴν ἐλάαν: τάχα δ' ἔσσεται ἠώς. <rtc lang="grc" translate="no">ἀλλὰ μέν' εἰς ὅ κε δῶρα φέρων ἐπιδίφρια θήῃ <rtc lang="grc" translate="no">ἥρως Ἀτρείδης, δουρικλειτὸς Μενέλαος, <rtc lang="grc" translate="no">καὶ μύθοις ἀγανοῖσι παραυδήσας ἀποπέμψῃ. <rtc lang="grc" translate="no">τοῦ γάρ τε ξεῖνος μιμνήσκεται ἤματα πάντα <rtc lang="grc" translate="no">ἀνδρὸς ξεινοδόκου, ὅς κεν φιλότητα παράσχῃ."</rtc></rtc></rtc></rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">ὣς ἔφατ', αὐτίκα δὲ χρυσόθρονος ἤλυθεν Ἠώς. <rtc lang="grc" translate="no">ἀγχίμολον δέ σφ' ἦλθε βοὴν ἀγαθὸς Μενέλαος, <rtc lang="grc" translate="no">ἀνστὰς ἐξ εὐνῆς, Ἑλένης πάρα καλλικόμοιο. <rtc lang="grc" translate="no">τὸν δ' ὡς οὖν ἐνόησεν Ὀδυσσῆος φίλος υἱός, <rtc lang="grc" translate="no">σπερχόμενός ῥα χιτῶνα περὶ χροὶ̈ σιγαλόεντα <rtc lang="grc" translate="no">δῦνεν, καὶ μέγα φᾶρος ἐπὶ στιβαροῖς βάλετ' ὤμοις <rtc lang="grc" translate="no">ἥρως, βῆ δὲ θύραζε, παριστάμενος δὲ προσηύδα <rtc lang="grc" translate="no">Τηλέμαχος, φίλος υἱὸς Ὀδυσσῆος θείοιο:</rtc></rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">"Ἀτρεί̈δη Μενέλαε διοτρεφές, ὄρχαμε λαῶν, <rtc lang="grc" translate="no">ἤδη νῦν μ' ἀπόπεμπε φίλην ἐς πατρίδα γαῖαν: <rtc lang="grc" translate="no">ἤδη γάρ μοι θυμὸς ἐέλδεται οἴκαδ' ἱκέσθαι."</rtc></rtc></rtc></ruby> <ruby><rtc lang="grc" translate="no">τὸν δ' ἠμείβετ' ἔπειτα βοὴν ἀγαθὸς Μενέλαος: <rtc lang="grc" translate="no">"Τηλέμαχ', οὔ τί σ' ἐγώ γε πολὺν χρόνον ἐνθάδ' ἐρύξω <rtc lang="grc" translate="no">ἱέμενον νόστοιο: νεμεσσῶμαι δὲ καὶ ἄλλῳ <rtc lang="grc" translate="no">ἀνδρὶ ξεινοδόκῳ, ὅς κ' ἔξοχα μὲν φιλέῃσιν, <rtc lang="grc" translate="no">ἔξοχα δ' ἐχθαίρῃσιν: ἀμείνω δ' αἴσιμα πάντα. <rtc lang="grc" translate="no">ἶσόν τοι κακόν ἐσθ', ὅς τ' οὐκ ἐθέλοντα νέεσθαι <rtc lang="grc" translate="no">ξεῖνον ἐποτρύνει καὶ ὃς ἐσσύμενον κατερύκει. <rtc lang="grc" translate="no">χρὴ ξεῖνον παρεόντα φιλεῖν, ἐθέλοντα δὲ πέμπειν. <rtc lang="grc" translate="no">ἀλλὰ μέν' εἰς ὅ κε δῶρα φέρων ἐπιδίφρια θείω <rtc lang="grc" translate="no">καλά, σὺ δ' ὀφθαλμοῖσιν ἴδῃς, εἴπω δὲ γυναιξὶ <rtc lang="grc" translate="no">δεῖπνον ἐνὶ μεγάροις τετυκεῖν ἅλις ἔνδον ἐόντων. <rtc lang="grc" translate="no">ἀμφότερον, κῦδός τε καὶ ἀγλαί̈η καὶ ὄνειαρ, <rtc lang="grc" translate="no">δειπνήσαντας ἴμεν πολλὴν ἐπ' ἀπείρονα γαῖαν. <rtc lang="grc" translate="no">εἰ δ' ἐθέλεις τραφθῆναι ἀν' Ἑλλάδα καὶ μέσον Ἄργος, <rtc lang="grc" translate="no">ὄφρα τοι αὐτὸς ἕπωμαι, ὑποζεύξω δέ τοι ἵππους, <rtc lang="grc" translate="no">ἄστεα δ' ἀνθρώπων ἡγήσομαι: οὐδέ τις ἡμέας <rtc lang="grc" translate="no">αὔτως ἀππέμψει, δώσει δέ τι ἕν γε φέρεσθαι, <rtc lang="grc" translate="no">ἠέ τινα τριπόδων εὐχάλκων ἠὲ λεβήτων, <rtc lang="grc" translate="no">ἠὲ δύ' ἡμιόνους ἠὲ χρύσειον ἄλεισον."</rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">τὸν δ' αὖ Τηλέμαχος πεπνυμένος ἀντίον ηὔδα: <rtc lang="grc" translate="no">"Ἀτρεί̈δη Μενέλαε διοτρεφές, ὄρχαμε λαῶν, <rtc lang="grc" translate="no">βούλομαι ἤδη νεῖσθαι ἐφ' ἡμέτερ': οὐ γὰρ ὄπισθεν <rtc lang="grc" translate="no">οὖρον ἰὼν κατέλειπον ἐπὶ κτεάτεσσιν ἐμοῖσιν: <rtc lang="grc" translate="no">μὴ πατέρ' ἀντίθεον διζήμενος αὐτὸς ὄλωμαι, <rtc lang="grc" translate="no">ἤ τί μοι ἐκ μεγάρων κειμήλιον ἐσθλὸν ὄληται." <rtc lang="grc" translate="no">αὐτὰρ ἐπεὶ τό γ' ἄκουσε βοὴν ἀγαθὸς Μενέλαος, <rtc lang="grc" translate="no">αὐτίκ' ἄρ' ᾗ ἀλόχῳ ἠδὲ δμῳῇσι κέλευσε <rtc lang="grc" translate="no">δεῖπνον ἐνὶ μεγάροις τετυκεῖν ἅλις ἔνδον ἐόντων. <rtc lang="grc" translate="no">ἀγχίμολον δέ οἱ ἦλθε Βοηθοί̈δης Ἐτεωνεύς, <rtc lang="grc" translate="no">ἀνστὰς ἐξ εὐνῆς, ἐπεὶ οὐ πολὺ ναῖεν ἀπ' αὐτοῦ: <rtc lang="grc" translate="no">τὸν πῦρ κῆαι ἄνωγε βοὴν ἀγαθὸς Μενέλαος <rtc lang="grc" translate="no">ὀπτῆσαί τε κρεῶν: ὁ δ' ἄρ' οὐκ ἀπίθησεν ἀκούσας. <rtc lang="grc" translate="no">αὐτὸς δ' ἐς θάλαμον κατεβήσετο κηώεντα, <rtc lang="grc" translate="no">οὐκ οἶος, ἅμα τῷ γ' Ἑλένη κίε καὶ Μεγαπένθης. <rtc lang="grc" translate="no">ἀλλ' ὅτε δή ῥ' ἵκανον ὅθι κειμήλια κεῖτο, <rtc lang="grc" translate="no">Ἀτρεί̈δης μὲν ἔπειτα δέπας λάβεν ἀμφικύπελλον, <rtc lang="grc" translate="no">υἱὸν δὲ κρητῆρα φέρειν Μεγαπένθε' ἄνωγεν <rtc lang="grc" translate="no">ἀργύρεον: Ἑλένη δὲ παρίστατο φωριαμοῖσιν, <rtc lang="grc" translate="no">ἔνθ' ἔσαν οἱ πέπλοι παμποίκιλοι, οὓς κάμεν αὐτή. <rtc lang="grc" translate="no">τῶν ἕν' ἀειραμένη Ἑλένη φέρε, δῖα γυναικῶν, <rtc lang="grc" translate="no">ὃς κάλλιστος ἔην ποικίλμασιν ἠδὲ μέγιστος, <rtc lang="grc" translate="no">ἀστὴρ δ' ὣς ἀπέλαμπεν: ἔκειτο δὲ νείατος ἄλλων. <rtc lang="grc" translate="no">βὰν δ' ἰέναι προτέρω διὰ δώματος, ἧος ἵκοντο <rtc lang="grc" translate="no">Τηλέμαχον: τὸν δὲ προσέφη ξανθὸς Μενέλαος: <rtc lang="grc" translate="no">"Τηλέμαχ', ἦ τοι νόστον, ὅπως φρεσὶ σῇσι μενοινᾷς, <rtc lang="grc" translate="no">ὥς τοι Ζεὺς τελέσειεν, ἐρίγδουπος πόσις Ἥρης. <rtc lang="grc" translate="no">δώρων δ', ὅσσ' ἐν ἐμῷ οἴκῳ κειμήλια κεῖται, <rtc lang="grc" translate="no">δώσω ὃ κάλλιστον καὶ τιμηέστατόν ἐστι. <rtc lang="grc" translate="no">δώσω τοι κρητῆρα τετυγμένον: ἀργύρεος δὲ <rtc lang="grc" translate="no">ἐστὶν ἅπας, χρυσῷ δ' ἐπὶ χείλεα κεκράανται, <rtc lang="grc" translate="no">ἔργον δ' Ἡφαίστοιο: πόρεν δέ ἑ Φαίδιμος ἥρως, <rtc lang="grc" translate="no">Σιδονίων βασιλεύς, ὅθ' ἑὸς δόμος ἀμφεκάλυψε <rtc lang="grc" translate="no">κεῖσέ με νοστήσαντα: τεὶ̈ν δ' ἐθέλω τόδ' ὀπάσσαι." <rtc lang="grc" translate="no">ὣς εἰπὼν ἐν χειρὶ τίθει δέπας ἀμφικύπελλον <rtc lang="grc" translate="no">ἥρως Ἀτρεί̈δης: ὁ δ' ἄρα κρητῆρα φαεινὸν <rtc lang="grc" translate="no">θῆκ' αὐτοῦ προπάροιθε φέρων κρατερὸς Μεγαπένθης, <rtc lang="grc" translate="no">ἀργύρεον: Ἑλένη δὲ παρίστατο καλλιπάρῃος <rtc lang="grc" translate="no">πέπλον ἔχουσ' ἐν χερσίν, ἔπος τ' ἔφατ' ἔκ τ' ὀνόμαζε:</rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">"δῶρόν τοι καὶ ἐγώ, τέκνον φίλε, τοῦτο δίδωμι, <rtc lang="grc" translate="no">μνῆμ' Ἑλένης χειρῶν, πολυηράτου ἐς γάμου ὥρην, <rtc lang="grc" translate="no">σῇ ἀλόχῳ φορέειν: τῆος δὲ φίλῃ παρὰ μητρὶ <rtc lang="grc" translate="no">κείσθω ἐνὶ μεγάρῳ. σὺ δέ μοι χαίρων ἀφίκοιο <rtc lang="grc" translate="no">οἶκον ἐϋκτίμενον καὶ σὴν ἐς πατρίδα γαῖαν."</rtc></rtc></rtc></rtc></rtc></ruby> <ruby><rtc lang="grc" translate="no">ὣς εἰποῦσ' ἐν χερσὶ τίθει, ὁ δ' ἐδέξατο χαίρων. <rtc lang="grc" translate="no">καὶ τὰ μὲν ἐς πείρινθα τίθει Πεισίστρατος ἥρως <rtc lang="grc" translate="no">δεξάμενος, καὶ πάντα ἑῷ θηήσατο θυμῷ: <rtc lang="grc" translate="no">τοὺς δ' ἦγε πρὸς δῶμα κάρη ξανθὸς Μενέλαος. <rtc lang="grc" translate="no">ἑζέσθην δ' ἄρ' ἔπειτα κατὰ κλισμούς τε θρόνους τε. <rtc lang="grc" translate="no">χέρνιβα δ' ἀμφίπολος προχόῳ ἐπέχευε φέρουσα <rtc lang="grc" translate="no">καλῇ χρυσείῃ, ὑπὲρ ἀργυρέοιο λέβητος, <rtc lang="grc" translate="no">νίψασθαι: παρὰ δὲ ξεστὴν ἐτάνυσσε τράπεζαν. <rtc lang="grc" translate="no">σῖτον δ' αἰδοίη ταμίη παρέθηκε φέρουσα: <rtc lang="grc" translate="no">εἴδατα πόλλ' ἐπιθεῖσα, χαριζομένη παρεόντων: <rtc lang="grc" translate="no">πὰρ δὲ Βοηθοί̈δης κρέα δαίετο καὶ νέμε μοίρας: <rtc lang="grc" translate="no">οἰνοχόει δ' υἱὸς Μενελάου κυδαλίμοιο. <rtc lang="grc" translate="no">οἱ δ' ἐπ' ὀνείαθ' ἑτοῖμα προκείμενα χεῖρας ἴαλλον. <rtc lang="grc" translate="no">αὐτὰρ ἐπεὶ πόσιος καὶ ἐδητύος ἐξ ἔρον ἕντο, <rtc lang="grc" translate="no">δὴ τότε Τηλέμαχος καὶ Νέστορος ἀγλαὸς υἱὸς <rtc lang="grc" translate="no">ἵππους τε ζεύγνυντ' ἀνά θ' ἅρματα ποικίλ' ἔβαινον, <rtc lang="grc" translate="no">ἐκ δ' ἔλασαν προθύροιο καὶ αἰθούσης ἐριδούπου. <rtc lang="grc" translate="no">τοὺς δὲ μετ' Ἀτρεί̈δης ἔκιε ξανθὸς Μενέλαος, <rtc lang="grc" translate="no">οἶνον ἔχων ἐν χειρὶ μελίφρονα δεξιτερῆφι, <rtc lang="grc" translate="no">ἐν δέπαϊ χρυσέῳ, ὄφρα λείψαντε κιοίτην. <rtc lang="grc" translate="no">στῆ δ' ἵππων προπάροιθε, δεδισκόμενος δὲ προσηύδα:</rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">"χαίρετον, ὦ κούρω, καὶ Νέστορι ποιμένι λαῶν <rtc lang="grc" translate="no">εἰπεῖν: ἦ γὰρ ἐμοί γε πατὴρ ὣς ἤπιος ἦεν, <rtc lang="grc" translate="no">ἧος ἐνὶ Τροίῃ πολεμίζομεν υἷες Ἀχαιῶν."</rtc></rtc></rtc></ruby> <ruby><rtc lang="grc" translate="no">τὸν δ' αὖ Τηλέμαχος πεπνυμένος ἀντίον ηὔδα: <rtc lang="grc" translate="no">"καὶ λίην κείνῳ γε, διοτρεφές, ὡς ἀγορεύεις, <rtc lang="grc" translate="no">πάντα τάδ' ἐλθόντες καταλέξομεν: αἲ γὰρ ἐγὼν ὣς <rtc lang="grc" translate="no">νοστήσας Ἰθάκηνδε, κιχὼν Ὀδυσῆ' ἐνὶ οἴκῳ, <rtc lang="grc" translate="no">εἴποιμ' ὡς παρὰ σεῖο τυχὼν φιλότητος ἁπάσης <rtc lang="grc" translate="no">ἔρχομαι, αὐτὰρ ἄγω κειμήλια πολλὰ καὶ ἐσθλά."</rtc></rtc></rtc></rtc></rtc></rtc></ruby> <ruby><rtc lang="grc" translate="no">ὣς ἄρα οἱ εἰπόντι ἐπέπτατο δεξιὸς ὄρνις, <rtc lang="grc" translate="no">αἰετὸς ἀργὴν χῆνα φέρων ὀνύχεσσι πέλωρον, <rtc lang="grc" translate="no">ἥμερον ἐξ αὐλῆς: οἱ δ' ἰύ̈ζοντες ἕποντο <rtc lang="grc" translate="no">ἀνέρες ἠδὲ γυναῖκες: ὁ δέ σφισιν ἐγγύθεν ἐλθὼν <rtc lang="grc" translate="no">δεξιὸς ἤϊξε πρόσθ' ἵππων: οἱ δὲ ἰδόντες <rtc lang="grc" translate="no">γήθησαν, καὶ πᾶσιν ἐνὶ φρεσὶ θυμὸς ἰάνθη. <rtc lang="grc" translate="no">τοῖσι δὲ Νεστορίδης Πεισίστρατος ἤρχετο μύθων:</rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">"φράζεο δή, Μενέλαε διοτρεφές, ὄρχαμε λαῶν, <rtc lang="grc" translate="no">ἢ νῶϊν τόδ' ἔφηνε θεὸς τέρας ἦε σοὶ αὐτῷ."</rtc></rtc></ruby> <ruby><rtc lang="grc" translate="no">ὣς φάτο, μερμήριξε δ' ἀρηί̈φιλος Μενέλαος, <rtc lang="grc" translate="no">ὅππως οἱ κατὰ μοῖραν ὑποκρίναιτο νοήσας. <rtc lang="grc" translate="no">τὸν δ' Ἑλένη τανύπεπλος ὑποφθαμένη φάτο μῦθον:</rtc></rtc></rtc></ruby> <ruby><rtc lang="grc" translate="no">"κλῦτέ μευ: αὐτὰρ ἐγὼ μαντεύσομαι, ὡς ἐνὶ θυμῷ <rtc lang="grc" translate="no">ἀθάνατοι βάλλουσι καὶ ὡς τελέεσθαι ὀί̈ω. <rtc lang="grc" translate="no">ὡς ὅδε χῆν' ἥρπαξ' ἀτιταλλομένην ἐνὶ οἴκῳ <rtc lang="grc" translate="no">ἐλθὼν ἐξ ὄρεος, ὅθι οἱ γενεή τε τόκος τε, <rtc lang="grc" translate="no">ὣς Ὀδυσεὺς κακὰ πολλὰ παθὼν καὶ πόλλ' ἐπαληθεὶς <rtc lang="grc" translate="no">οἴκαδε νοστήσει καὶ τίσεται: ἠὲ καὶ ἤδη <rtc lang="grc" translate="no">οἴκοι, ἀτὰρ μνηστῆρσι κακὸν πάντεσσι φυτεύει." <rtc lang="grc" translate="no">τὴν δ' αὖ Τηλέμαχος πεπνυμένος ἀντίον ηὔδα: <rtc lang="grc" translate="no">"οὕτω νῦν Ζεὺς θείη, ἐρίγδουπος πόσις Ἥρης: <rtc lang="grc" translate="no">τῷ κέν τοι καὶ κεῖθι θεῷ ὣς εὐχετοῴμην."</rtc></rtc></rtc></rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">ἦ καὶ ἐφ' ἵπποιϊν μάστιν βάλεν: οἱ δὲ μάλ' ὦκα <rtc lang="grc" translate="no">ἤϊξαν πεδίονδε διὰ πτόλιος μεμαῶτες. <rtc lang="grc" translate="no">οἱ δὲ πανημέριοι σεῖον ζυγὸν ἀμφὶς ἔχοντες. <rtc lang="grc" translate="no">δύσετό τ' ἠέλιος σκιόωντό τε πᾶσαι ἀγυιαί: <rtc lang="grc" translate="no">ἐς Φηρὰς δ' ἵκοντο Διοκλῆος ποτὶ δῶμα, <rtc lang="grc" translate="no">υἱέος Ὀρτιλόχοιο, τὸν Ἀλφειὸς τέκε παῖδα. <rtc lang="grc" translate="no">ἔνθα δὲ νύκτ' ἄεσαν ὁ δὲ τοῖς πὰρ ξείνια θῆκεν.</rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">ἦμος δ' ἠριγένεια φάνη ῥοδοδάκτυλος Ἠώς, <rtc lang="grc" translate="no">ἵππους τε ζεύγνυντ' ἀνά θ' ἅρματα ποικίλ' ἔβαινον, <rtc lang="grc" translate="no">ἐκ δ' ἔλασαν προθύροιο καὶ αἰθούσης ἐριδούπου: <rtc lang="grc" translate="no">μάστιξεν δ' ἐλάαν, τὼ δ' οὐκ ἄκοντε πετέσθην. <rtc lang="grc" translate="no">αἶψα δ' ἔπειθ' ἵκοντο Πύλου αἰπὺ πτολίεθρον: <rtc lang="grc" translate="no">καὶ τότε Τηλέμαχος προσεφώνεε Νέστορος υἱόν:</rtc></rtc></rtc></rtc></rtc></rtc></ruby> <ruby><rtc lang="grc" translate="no">"Νεστορίδη, πῶς κέν μοι ὑποσχόμενος τελέσειας <rtc lang="grc" translate="no">μῦθον ἐμόν; ξεῖνοι δὲ διαμπερὲς εὐχόμεθ' εἶναι <rtc lang="grc" translate="no">ἐκ πατέρων φιλότητος, ἀτὰρ καὶ ὁμήλικές εἰμεν: <rtc lang="grc" translate="no">ἥδε δ' ὁδὸς καὶ μᾶλλον ὁμοφροσύνῃσιν ἐνήσει. <rtc lang="grc" translate="no">μή με παρὲξ ἄγε νῆα, διοτρεφές, ἀλλὰ λίπ' αὐτοῦ, <rtc lang="grc" translate="no">μή μ' ὁ γέρων ἀέκοντα κατάσχῃ ᾧ ἐνὶ οἴκῳ <rtc lang="grc" translate="no">ἱέμενος φιλέειν: ἐμὲ δὲ χρεὼ θᾶσσον ἱκέσθαι."</rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">"ὣς φάτο, Νεστορίδης δ' ἄρ' ἑῷ συμφράσσατο θυμῷ, <rtc lang="grc" translate="no">ὅππως οἱ κατὰ μοῖραν ὑποσχόμενος τελέσειεν. <rtc lang="grc" translate="no">ὧδε δέ οἱ φρονέοντι δοάσσατο κέρδιον εἶναι: <rtc lang="grc" translate="no">στρέψ' ἵππους ἐπὶ νῆα θοὴν καὶ θῖνα θαλάσσης, <rtc lang="grc" translate="no">νηὶ̈ δ' ἐνὶ πρύμνῃ ἐξαίνυτο κάλλιμα δῶρα, <rtc lang="grc" translate="no">ἐσθῆτα χρυσόν τε, τά οἱ Μενέλαος ἔδωκε: <rtc lang="grc" translate="no">καί μιν ἐποτρύνων ἔπεα πτερόεντα προσηύδα:</rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">"σπουδῇ νῦν ἀνάβαινε κέλευέ τε πάντας ἑταίρους, <rtc lang="grc" translate="no">πρὶν ἐμὲ οἴκαδ' ἱκέσθαι ἀπαγγεῖλαί τε γέροντι. <rtc lang="grc" translate="no">εὖ γὰρ ἐγὼ τόδε οἶδα κατὰ φρένα καὶ κατὰ θυμόν: <rtc lang="grc" translate="no">οἷος κείνου θυμὸς ὑπέρβιος, οὔ σε μεθήσει, <rtc lang="grc" translate="no">ἀλλ' αὐτὸς καλέων δεῦρ' εἴσεται, οὐδέ ἕ φημι <rtc lang="grc" translate="no">ἂψ ἰέναι κενεόν: μάλα γὰρ κεχολώσεται ἔμπης."</rtc></rtc></rtc></rtc></rtc></rtc></ruby> <ruby><rtc lang="grc" translate="no">ὣς ἄρα φωνήσας ἔλασεν καλλίτριχας ἵππους <rtc lang="grc" translate="no">ἂψ Πυλίων εἰς ἄστυ, θοῶς δ' ἄρα δώμαθ' ἵκανε. <rtc lang="grc" translate="no">Τηλέμαχος δ' ἑτάροισιν ἐποτρύνων ἐκέλευσεν: <rtc lang="grc" translate="no">"ἐγκοσμεῖτε τὰ τεύχε', ἑταῖροι, νηὶ̈ μελαίνῃ, <rtc lang="grc" translate="no">αὐτοί τ' ἀμβαίνωμεν, ἵνα πρήσσωμεν ὁδοῖο."</rtc></rtc></rtc></rtc></rtc></ruby> <ruby><rtc lang="grc" translate="no">"ὣς ἔφαθ', οἱ δ' ἄρα τοῦ μάλα μὲν κλύον ἠδ' ἐπίθοντο, <rtc lang="grc" translate="no">αἶψα δ' ἄρ' εἴσβαινον καὶ ἐπὶ κληῖ̈σι καθῖζον. <rtc lang="grc" translate="no">ἦ τοι ὁ μὲν τὰ πονεῖτο καὶ εὔχετο, θῦε δ' Ἀθήνῃ <rtc lang="grc" translate="no">νηὶ̈ πάρα πρυμνῇ: σχεδόθεν δέ οἱ ἤλυθεν ἀνὴρ <rtc lang="grc" translate="no">τηλεδαπός, φεύγων ἐξ Ἄργεος ἄνδρα κατακτάς, <rtc lang="grc" translate="no">μάντις: ἀτὰρ γενεήν γε Μελάμποδος ἔκγονος ἦεν, <rtc lang="grc" translate="no">ὃς πρὶν μέν ποτ' ἔναιε Πύλῳ ἔνι, μητέρι μήλων, <rtc lang="grc" translate="no">ἀφνειὸς Πυλίοισι μέγ' ἔξοχα δώματα ναίων: <rtc lang="grc" translate="no">δὴ τότε γ' ἄλλων δῆμον ἀφίκετο, πατρίδα φεύγων <rtc lang="grc" translate="no">Νηλέα τε μεγάθυμον, ἀγαυότατον ζωόντων, <rtc lang="grc" translate="no">ὅς οἱ χρήματα πολλὰ τελεσφόρον εἰς ἐνιαυτὸν <rtc lang="grc" translate="no">εἶχε βίῃ. ὁ δὲ τῆος ἐνὶ μεγάροις Φυλάκοιο <rtc lang="grc" translate="no">δεσμῷ ἐν ἀργαλέῳ δέδετο, κρατέρ' ἄλγεα πάσχων <rtc lang="grc" translate="no">εἵνεκα Νηλῆος κούρης ἄτης τε βαρείης, <rtc lang="grc" translate="no">τήν οἱ ἐπὶ φρεσὶ θῆκε θεὰ δασπλῆτις Ἐρινύς. <rtc lang="grc" translate="no">ἀλλ' ὁ μὲν ἔκφυγε κῆρα καὶ ἤλασε βοῦς ἐριμύκους <rtc lang="grc" translate="no">ἐς Πύλον ἐκ Φυλάκης καὶ ἐτίσατο ἔργον ἀεικὲς <rtc lang="grc" translate="no">ἀντίθεον Νηλῆα, κασιγνήτῳ δὲ γυναῖκα <rtc lang="grc" translate="no">ἠγάγετο πρὸς δώμαθ'. ὁ δ' ἄλλων ἵκετο δῆμον, <rtc lang="grc" translate="no">Ἄργος ἐς ἱππόβοτον: τόθι γάρ νύ οἱ αἴσιμον ἦεν <rtc lang="grc" translate="no">ναιέμεναι πολλοῖσιν ἀνάσσοντ' Ἀργείοισιν <rtc lang="grc" translate="no">ἔνθα δ' ἔγημε γυναῖκα καὶ ὑψερεφὲς θέτο δῶμα, <rtc lang="grc" translate="no">γείνατο δ' Ἀντιφάτην καὶ Μάντιον, υἷε κραταιώ. <rtc lang="grc" translate="no">Ἀντιφάτης μὲν ἔτικτεν Ὀϊκλῆα μεγάθυμον, <rtc lang="grc" translate="no">αὐτὰρ Ὀϊκλείης λαοσσόον Ἀμφιάραον, <rtc lang="grc" translate="no">ὃν περὶ κῆρι φίλει Ζεύς τ' αἰγίοχος καὶ Ἀπόλλων <rtc lang="grc" translate="no">παντοίην φιλότητ': οὐδ' ἵκετο γήραος οὐδόν, <rtc lang="grc" translate="no">ἀλλ' ὄλετ' ἐν Θήβῃσι γυναίων εἵνεκα δώρων. <rtc lang="grc" translate="no">τοῦ δ' υἱεῖς ἐγένοντ' Ἀλκμαίων Ἀμφίλοχός τε. <rtc lang="grc" translate="no">Μάντιος αὖ τέκετο Πολυφείδεά τε Κλεῖτόν τε: <rtc lang="grc" translate="no">ἀλλ' ἦ τοι Κλεῖτον χρυσόθρονος ἥρπασεν Ἠὼς <rtc lang="grc" translate="no">κάλλεος εἵνεκα οἷο, ἵν' ἀθανάτοισι μετείη: <rtc lang="grc" translate="no">αὐτὰρ ὑπέρθυμον Πολυφείδεα μάντιν Ἀπόλλων <rtc lang="grc" translate="no">θῆκε βροτῶν ὄχ' ἄριστον, ἐπεὶ θάνεν Ἀμφιάραος: <rtc lang="grc" translate="no">ὅς ῥ' Ὑπερησίηνδ' ἀπενάσσατο πατρὶ χολωθείς, <rtc lang="grc" translate="no">ἔνθ' ὅ γε ναιετάων μαντεύετο πᾶσι βροτοῖσιν.</rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">τοῦ μὲν ἄρ' υἱὸς ἐπῆλθε, Θεοκλύμενος δ' ὄνομ' ἦεν, <rtc lang="grc" translate="no">ὃς τότε Τηλεμάχου πέλας ἵστατο: τὸν δ' ἐκίχανεν <rtc lang="grc" translate="no">σπένδοντ' εὐχόμενόν τε θοῇ παρὰ νηὶ̈ μελαίνῃ, <rtc lang="grc" translate="no">καί μιν φωνήσας ἔπεα πτερόεντα προσηύδα:</rtc></rtc></rtc></rtc></ruby> <ruby><rtc lang="grc" translate="no">"ὦ φίλ', ἐπεί σε θύοντα κιχάνω τῷδ' ἐνὶ χώρῳ, <rtc lang="grc" translate="no">λίσσομ' ὑπὲρ θυέων καὶ δαίμονος, αὐτὰρ ἔπειτα <rtc lang="grc" translate="no">σῆς τ' αὐτοῦ κεφαλῆς καὶ ἑταίρων, οἵ τοι ἕπονται, <rtc lang="grc" translate="no">εἰπέ μοι εἰρομένῳ νημερτέα μηδ' ἐπικεύσῃς: <rtc lang="grc" translate="no">τίς πόθεν εἶς ἀνδρῶν; πόθι τοι πόλις ἠδὲ τοκῆες;" <rtc lang="grc" translate="no">τὸν δ' αὖ Τηλέμαχος πεπνυμένος ἀντίον ηὔδα: <rtc lang="grc" translate="no">"τοιγὰρ ἐγώ τοι, ξεῖνε, μάλ' ἀτρεκέως ἀγορεύσω. <rtc lang="grc" translate="no">ἐξ Ἰθάκης γένος εἰμί, πατὴρ δέ μοί ἐστιν Ὀδυσσεύς, <rtc lang="grc" translate="no">εἴ ποτ' ἔην: νῦν δ' ἤδη ἀπέφθιτο λυγρῷ ὀλέθρῳ. <rtc lang="grc" translate="no">τοὔνεκα νῦν ἑτάρους τε λαβὼν καὶ νῆα μέλαιναν <rtc lang="grc" translate="no">ἦλθον πευσόμενος πατρὸς δὴν οἰχομένοιο."</rtc></rtc></rtc></rtc></rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">τὸν δ' αὖτε προσέειπε Θεοκλύμενος θεοειδής: <rtc lang="grc" translate="no">"οὕτω τοι καὶ ἐγὼν ἐκ πατρίδος, ἄνδρα κατακτὰς <rtc lang="grc" translate="no">ἔμφυλον: πολλοὶ δὲ κασίγνητοί τε ἔται τε <rtc lang="grc" translate="no">Ἄργος ἀν' ἱππόβοτον, μέγα δὲ κρατέουσιν Ἀχαιῶν. <rtc lang="grc" translate="no">τῶν ὑπαλευάμενος θάνατον καὶ κῆρα μέλαιναν <rtc lang="grc" translate="no">φεύγω, ἐπεί νύ μοι αἶσα κατ' ἀνθρώπους ἀλάλησθαι. <rtc lang="grc" translate="no">ἀλλά με νηὸς ἔφεσσαι, ἐπεί σε φυγὼν ἱκέτευσα, <rtc lang="grc" translate="no">μή με κατακτείνωσι: διωκέμεναι γὰρ ὀί̈ω."</rtc></rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">τὸν δ' αὖ Τηλέμαχος πεπνυμένος ἀντίον ηὔδα: <rtc lang="grc" translate="no">"οὐ μὲν δή σ' ἐθέλοντά γ' ἀπώσω νηὸς ἐί̈σης, <rtc lang="grc" translate="no">ἀλλ' ἕπευ: αὐτὰρ κεῖθι φιλήσεαι, οἷά κ' ἔχωμεν."</rtc></rtc></rtc></ruby> <ruby><rtc lang="grc" translate="no">ὣς ἄρα φωνήσας οἱ ἐδέξατο χάλκεον ἔγχος, <rtc lang="grc" translate="no">καὶ τό γ' ἐπ' ἰκριόφιν τάνυσεν νεὸς ἀμφιελίσσης: <rtc lang="grc" translate="no">ἂν δὲ καὶ αὐτὸς νηὸς ἐβήσετο ποντοπόροιο. <rtc lang="grc" translate="no">ἐν πρύμνῃ δ' ἄρ' ἔπειτα καθέζετο, πὰρ δὲ οἷ αὐτῷ <rtc lang="grc" translate="no">εἷσε Θεοκλύμενον: τοὶ δὲ πρυμνήσι' ἔλυσαν. <rtc lang="grc" translate="no">Τηλέμαχος δ' ἑτάροισιν ἐποτρύνας ἐκέλευσεν <rtc lang="grc" translate="no">ὅπλων ἅπτεσθαι: τοὶ δ' ἐσσυμένως ἐπίθοντο. <rtc lang="grc" translate="no">ἱστὸν δ' εἰλάτινον κοίλης ἔντοσθε μεσόδμης <rtc lang="grc" translate="no">στῆσαν ἀείραντες, κατὰ δὲ προτόνοισιν ἔδησαν, <rtc lang="grc" translate="no">ἕλκον δ' ἱστία λευκὰ ἐϋστρέπτοισι βοεῦσι. <rtc lang="grc" translate="no">τοῖσιν δ' ἴκμενον οὖρον ἵει γλαυκῶπις Ἀθήνη, <rtc lang="grc" translate="no">λάβρον ἐπαιγίζοντα δι' αἰθέρος, ὄφρα τάχιστα <rtc lang="grc" translate="no">νηῦς ἀνύσειε θέουσα θαλάσσης ἁλμυρὸν ὕδωρ. <rtc lang="grc" translate="no">βὰν δὲ παρὰ Κρουνοὺς καὶ Χαλκίδα καλλιρέεθρον.</rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">δύσετό τ' ἠέλιος σκιόωντό τε πᾶσαι ἀγυιαί: <rtc lang="grc" translate="no">ἡ δὲ Φεὰς ἐπέβαλλεν ἐπειγομένη Διὸς οὔρῳ <rtc lang="grc" translate="no">ἠδὲ παρ' Ἤλιδα δῖαν, ὅθι κρατέουσιν Ἐπειοί. <rtc lang="grc" translate="no">ἔνθεν δ' αὖ νήσοισιν ἐπιπροέηκε θοῇσιν, <rtc lang="grc" translate="no">ὁρμαίνων ἤ κεν θάνατον φύγοι ἦ κεν ἁλώῃ.</rtc></rtc></rtc></rtc></rtc></ruby> <ruby><rtc lang="grc" translate="no">τὼ δ' αὖτ' ἐν κλισίῃ Ὀδυσεὺς καὶ δῖος ὑφορβὸς <rtc lang="grc" translate="no">δορπείτην: παρὰ δέ σφιν ἐδόρπεον ἀνέρες ἄλλοι. <rtc lang="grc" translate="no">αὐτὰρ ἐπεὶ πόσιος καὶ ἐδητύος ἐξ ἔρον ἕντο, <rtc lang="grc" translate="no">τοῖς δ' Ὀδυσεὺς μετέειπε, συβώτεω πειρητίζων, <rtc lang="grc" translate="no">ἤ μιν ἔτ' ἐνδυκέως φιλέοι μεῖναί τε κελεύοι <rtc lang="grc" translate="no">αὐτοῦ ἐνὶ σταθμῷ, ἦ ὀτρύνειε πόλινδε:</rtc></rtc></rtc></rtc></rtc></rtc></ruby> <ruby><rtc lang="grc" translate="no">"κέκλυθι νῦν, Εὔμαιε, καὶ ἄλλοι πάντες ἑταῖροι: <rtc lang="grc" translate="no">ἠῶθεν προτὶ ἄστυ λιλαίομαι ἀπονέεσθαι <rtc lang="grc" translate="no">πτωχεύσων, ἵνα μή σε κατατρύχω καὶ ἑταίρους. <rtc lang="grc" translate="no">ἀλλά μοι εὖ θ' ὑπόθευ καὶ ἅμ' ἡγεμόν' ἐσθλὸν ὄπασσον <rtc lang="grc" translate="no">ὅς κέ με κεῖσ' ἀγάγῃ: κατὰ δὲ πτόλιν αὐτὸς ἀνάγκῃ <rtc lang="grc" translate="no">πλάγξομαι, αἴ κέν τις κοτύλην καὶ πύρνον ὀρέξῃ. <rtc lang="grc" translate="no">καί κ' ἐλθὼν πρὸς δώματ' Ὀδυσσῆος θείοιο <rtc lang="grc" translate="no">ἀγγελίην εἴποιμι περίφρονι Πηνελοπείῃ, <rtc lang="grc" translate="no">καί κε μνηστήρεσσιν ὑπερφιάλοισι μιγείην, <rtc lang="grc" translate="no">εἴ μοι δεῖπνον δοῖεν ὀνείατα μυρί' ἔχοντες. <rtc lang="grc" translate="no">αἶψά κεν εὖ δρώοιμι μετὰ σφίσιν ἅσσ' ἐθέλοιεν. <rtc lang="grc" translate="no">ἐκ γάρ τοι ἐρέω, σὺ δὲ σύνθεο καί μευ ἄκουσον: <rtc lang="grc" translate="no">Ἑρμείαο ἕκητι διακτόρου, ὅς ῥά τε πάντων <rtc lang="grc" translate="no">ἀνθρώπων ἔργοισι χάριν καὶ κῦδος ὀπάζει, <rtc lang="grc" translate="no">δρηστοσύνῃ οὐκ ἄν μοι ἐρίσσειε βροτὸς ἄλλος, <rtc lang="grc" translate="no">πῦρ τ' εὖ νηῆσαι διά τε ξύλα δανὰ κεάσσαι, <rtc lang="grc" translate="no">δαιτρεῦσαί τε καὶ ὀπτῆσαι καὶ οἰνοχοῆσαι, <rtc lang="grc" translate="no">οἷά τε τοῖς ἀγαθοῖσι παραδρώωσι χέρηες."</rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">τὸν δὲ μέγ' ὀχθήσας προσέφης, Εὔμαιε συβῶτα: <rtc lang="grc" translate="no">"ὤ μοι, ξεῖνε, τίη τοι ἐνὶ φρεσὶ τοῦτο νόημα <rtc lang="grc" translate="no">ἔπλετο; ἦ σύ γε πάγχυ λιλαίεαι αὐτόθ' ὀλέσθαι. <rtc lang="grc" translate="no">εἰ δὴ μνηστήρων ἐθέλεις καταδῦναι ὅμιλον, <rtc lang="grc" translate="no">τῶν ὕβρις τε βίη τε σιδήρεον οὐρανὸν ἵκει. <rtc lang="grc" translate="no">οὔ τοι τοιοίδ' εἰσὶν ὑποδρηστῆρες ἐκείνων, <rtc lang="grc" translate="no">ἀλλὰ νέοι, χλαίνας εὖ εἱμένοι ἠδὲ χιτῶνας, <rtc lang="grc" translate="no">αἰεὶ δὲ λιπαροὶ κεφαλὰς καὶ καλὰ πρόσωπα, <rtc lang="grc" translate="no">οἵ σφιν ὑποδρώωσιν: ἐύ̈ξεστοι δὲ τράπεζαι <rtc lang="grc" translate="no">σίτου καὶ κρειῶν ἠδ' οἴνου βεβρίθασιν. <rtc lang="grc" translate="no">ἀλλὰ μέν': οὐ γάρ τίς τοι ἀνιᾶται παρεόντι, <rtc lang="grc" translate="no">οὔτ' ἐγὼ οὔτε τις ἄλλος ἑταίρων, οἵ μοι ἔασιν. <rtc lang="grc" translate="no">αὐτὰρ ἐπὴν ἔλθῃσιν Ὀδυσσῆος φίλος υἱός, <rtc lang="grc" translate="no">κεῖνός σε χλαῖνάν τε χιτῶνά τε εἵματα ἕσσει, <rtc lang="grc" translate="no">πέμψει δ' ὅππη σε κραδίη θυμός τε κελεύει."</rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">τὸν δ' ἠμείβετ' ἔπειτα πολύτλας δῖος Ὀδυσσεύς: <rtc lang="grc" translate="no">"αἴθ' οὕτως, Εὔμαιε, φίλος Διὶ πατρὶ γένοιο <rtc lang="grc" translate="no">ὡς ἐμοί, ὅττι μ' ἔπαυσας ἄλης καὶ ὀϊζύος αἰνῆς. <rtc lang="grc" translate="no">πλαγκτοσύνης δ' οὐκ ἔστι κακώτερον ἄλλο βροτοῖσιν: <rtc lang="grc" translate="no">ἀλλ' ἕνεκ' οὐλομένης γαστρὸς κακὰ κήδε' ἔχουσιν <rtc lang="grc" translate="no">ἀνέρες, ὅν τιν' ἵκηται ἄλη καὶ πῆμα καὶ ἄλγος. <rtc lang="grc" translate="no">νῦν δ' ἐπεὶ ἰσχανάᾳς μεῖναι τέ με κεῖνον ἄνωγας, <rtc lang="grc" translate="no">εἴπ' ἄγε μοι περὶ μητρὸς Ὀδυσσῆος θείοιο <rtc lang="grc" translate="no">πατρός θ', ὃν κατέλειπεν ἰὼν ἐπὶ γήραος οὐδῷ, <rtc lang="grc" translate="no">ἤ που ἔτι ζώουσιν ὑπ' αὐγὰς ἠελίοιο, <rtc lang="grc" translate="no">ἦ ἤδη τεθνᾶσι καὶ εἰν Ἀί̈δαο δόμοισι."</rtc></rtc></rtc></rtc></rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">τὸν δ' αὖτε προσέειπε συβώτης, ὄρχαμος ἀνδρὼν: <rtc lang="grc" translate="no">"τοιγὰρ ἐγώ τοι, ξεῖνε, μάλ' ἀτρεκέως ἀγορεύσω. <rtc lang="grc" translate="no">Λαέρτης μὲν ἔτι ζώει, Διὶ δ' εὔχεται αἰεὶ <rtc lang="grc" translate="no">θυμὸν ἀπὸ μελέων φθίσθαι οἷς ἐν μεγάροισιν: <rtc lang="grc" translate="no">ἐκπάγλως γὰρ παιδὸς ὀδύρεται οἰχομένοιο <rtc lang="grc" translate="no">κουριδίης τ' ἀλόχοιο δαί̈φρονος, ἥ ἑ μάλιστα <rtc lang="grc" translate="no">ἤκαχ' ἀποφθιμένη καὶ ἐν ὠμῷ γήραϊ θῆκεν. <rtc lang="grc" translate="no">ἡ δ' ἄχεϊ οὗ παιδὸς ἀπέφθιτο κυδαλίμοιο, <rtc lang="grc" translate="no">λευγαλέῳ θανάτῳ, ὡς μὴ θάνοι ὅς τις ἐμοί γε <rtc lang="grc" translate="no">ἐνθάδε ναιετάων φίλος εἴη καὶ φίλα ἔρδοι. <rtc lang="grc" translate="no">ὄφρα μὲν οὖν δὴ κείνη ἔην, ἀχέουσά περ ἔμπης, <rtc lang="grc" translate="no">τόφρα τί μοι φίλον ἔσκε μεταλλῆσαι καὶ ἐρέσθαι, <rtc lang="grc" translate="no">οὕνεκά μ' αὐτὴ θρέψεν ἅμα Κτιμένῃ τανυπέπλῳ, <rtc lang="grc" translate="no">θυγατέρ' ἰφθίμῃ, τὴν ὁπλοτάτην τέκε παίδων: <rtc lang="grc" translate="no">τῇ ὁμοῦ ἐτρεφόμην, ὀλίγον δέ τί μ' ἧσσον ἐτίμα. <rtc lang="grc" translate="no">αὐτὰρ ἐπεί ῥ' ἥβην πολυήρατον ἱκόμεθ' ἄμφω, <rtc lang="grc" translate="no">τὴν μὲν ἔπειτα Σάμηνδ' ἔδοσαν καὶ μυρί' ἕλοντο, <rtc lang="grc" translate="no">αὐτὰρ ἐμὲ χλαῖνάν τε χιτῶνά τε εἵματ' ἐκείνη <rtc lang="grc" translate="no">καλὰ μάλ' ἀμφιέσασα, ποσὶν δ' ὑποδήματα δοῦσα <rtc lang="grc" translate="no">ἀγρόνδε προί̈αλλε: φίλει δέ με κηρόθι μᾶλλον. <rtc lang="grc" translate="no">νῦν δ' ἤδη τούτων ἐπιδεύομαι: ἀλλά μοι αὐτῷ <rtc lang="grc" translate="no">ἔργον ἀέξουσιν μάκαρες θεοὶ ᾧ ἐπιμίμνω: <rtc lang="grc" translate="no">τῶν ἔφαγόν τ' ἔπιόν τε καὶ αἰδοίοισιν ἔδωκα. <rtc lang="grc" translate="no">ἐκ δ' ἄρα δεσποίνης οὐ μείλιχον ἔστιν ἀκοῦσαι <rtc lang="grc" translate="no">οὔτ' ἔπος οὔτε τι ἔργον, ἐπεὶ κακὸν ἔμπεσεν οἴκῳ, <rtc lang="grc" translate="no">ἄνδρες ὑπερφίαλοι: μέγα δὲ δμῶες χατέουσιν <rtc lang="grc" translate="no">ἀντία δεσποίνης φάσθαι καὶ ἕκαστα πυθέσθαι <rtc lang="grc" translate="no">καὶ φαγέμεν πιέμεν τε, ἔπειτα δὲ καί τι φέρεσθαι <rtc lang="grc" translate="no">ἀγρόνδ', οἷά τε θυμὸν ἀεὶ δμώεσσιν ἰαίνει."</rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">τὸν δ' ἀπαμειβόμενος προσέφη πολύμητις Ὀδυσσεύς: <rtc lang="grc" translate="no">"ὢ πόποι, ὡς ἄρα τυτθὸς ἐών, Εὔμαιε συβῶτα, <rtc lang="grc" translate="no">πολλὸν ἀπεπλάγχθης σῆς πατρίδος ἠδὲ τοκήων. <rtc lang="grc" translate="no">ἀλλ' ἄγε μοι τόδε εἰπὲ καὶ ἀτρεκέως κατάλεξον, <rtc lang="grc" translate="no">ἠὲ διεπράθετο πτόλις ἀνδρῶν εὐρυάγυια, <rtc lang="grc" translate="no">ᾗ ἔνι ναιετάασκε πατὴρ καὶ πότνια μήτηρ, <rtc lang="grc" translate="no">ἦ σέ γε μουνωθέντα παρ' οἴεσιν ἢ παρὰ βουσὶν <rtc lang="grc" translate="no">ἄνδρες δυσμενέες νηυσὶν λάβον ἠδ' ἐπέρασσαν <rtc lang="grc" translate="no">τοῦδ' ἀνδρὸς πρὸς δώμαθ', ὁ δ' ἄξιον ὦνον ἔδωκε."</rtc></rtc></rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">τὸν δ' αὖτε προσέειπε συβώτης, ὄρχαμος ἀνδρῶν: <rtc lang="grc" translate="no">"ξεῖν', ἐπεὶ ἂρ δὴ ταῦτά μ' ἀνείρεαι ἠδὲ μεταλλᾷς, <rtc lang="grc" translate="no">σιγῇ νῦν ξυνίει καὶ τέρπεο, πῖνέ τε οἶνον <rtc lang="grc" translate="no">ἥμενος. αἵδε δὲ νύκτες ἀθέσφατοι: ἔστι μὲν εὕδειν, <rtc lang="grc" translate="no">ἔστι δὲ τερπομένοισιν ἀκούειν: οὐδέ τί σε χρή, <rtc lang="grc" translate="no">πρὶν ὥρη, καταλέχθαι: ἀνίη καὶ πολὺς ὕπνος. <rtc lang="grc" translate="no">τῶν δ' ἄλλων ὅτινα κραδίη καὶ θυμὸς ἀνώγει, <rtc lang="grc" translate="no">εὑδέτω ἐξελθών: ἅμα δ' ἠοῖ φαινομένηφι <rtc lang="grc" translate="no">δειπνήσας ἅμ' ὕεσσιν ἀνακτορίῃσιν ἑπέσθω. <rtc lang="grc" translate="no">νῶϊ δ' ἐνὶ κλισίῃ πίνοντέ τε δαινυμένω τε <rtc lang="grc" translate="no">κήδεσιν ἀλλήλων τερπώμεθα λευγαλέοισι, <rtc lang="grc" translate="no">μνωομένω: μετὰ γάρ τε καὶ ἄλγεσι τέρπεται ἀνήρ, <rtc lang="grc" translate="no">ὅς τις δὴ μάλα πολλὰ πάθῃ καὶ πόλλ' ἐπαληθῇ. <rtc lang="grc" translate="no">τοῦτο δέ τοι ἐρέω ὅ μ' ἀνείρεαι ἠδὲ μεταλλᾷς.</rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">"νῆσός τις Συρίη κικλήσκεται, εἴ που ἀκούεις, <rtc lang="grc" translate="no">Ὀρτυγίης καθύπερθεν, ὅθι τροπαὶ ἠελίοιο, <rtc lang="grc" translate="no">οὔ τι περιπληθὴς λίην τόσον, ἀλλ' ἀγαθὴ μέν, <rtc lang="grc" translate="no">εὔβοτος, εὔμηλος, οἰνοπληθής, πολύπυρος. <rtc lang="grc" translate="no">πείνη δ' οὔ ποτε δῆμον ἐσέρχεται, οὐδέ τις ἄλλη <rtc lang="grc" translate="no">νοῦσος ἐπὶ στυγερὴ πέλεται δειλοῖσι βροτοῖσιν: <rtc lang="grc" translate="no">ἀλλ' ὅτε γηράσκωσι πόλιν κάτα φῦλ' ἀνθρώπων, <rtc lang="grc" translate="no">ἐλθὼν ἀργυρότοξος Ἀπόλλων Ἀρτέμιδι ξὺν <rtc lang="grc" translate="no">οἷς ἀγανοῖς βελέεσσιν ἐποιχόμενος κατέπεφνεν. <rtc lang="grc" translate="no">ἔνθα δύω πόλιες, δίχα δέ σφισι πάντα δέδασται: <rtc lang="grc" translate="no">τῇσιν δ' ἀμφοτέρῃσι πατὴρ ἐμὸς ἐμβασίλευε, <rtc lang="grc" translate="no">Κτήσιος Ὀρμενίδης, ἐπιείκελος ἀθανάτοισιν.</rtc></rtc></rtc></rtc></rtc></rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">"ἔνθα δὲ Φοίνικες ναυσίκλυτοι ἤλυθον ἄνδρες, <rtc lang="grc" translate="no">τρῶκται, μυρί' ἄγοντες ἀθύρματα νηὶ̈ μελαίνῃ. <rtc lang="grc" translate="no">ἔσκε δὲ πατρὸς ἐμοῖο γυνὴ Φοίνισσ' ἐνὶ οἴκῳ, <rtc lang="grc" translate="no">καλή τε μεγάλη τε καὶ ἀγλαὰ ἔργα ἰδυῖα: <rtc lang="grc" translate="no">τὴν δ' ἄρα Φοίνικες πολυπαίπαλοι ἠπερόπευον. <rtc lang="grc" translate="no">πλυνούσῃ τις πρῶτα μίγη κοίλῃ παρὰ νηὶ̈ <rtc lang="grc" translate="no">εὐνῇ καὶ φιλότητι, τά τε φρένας ἠπεροπεύει <rtc lang="grc" translate="no">θηλυτέρῃσι γυναιξί, καὶ ἥ κ' εὐεργὸς ἔῃσιν. <rtc lang="grc" translate="no">εἰρώτα δὴ ἔπειτα τίς εἴη καὶ πόθεν ἔλθοι: <rtc lang="grc" translate="no">ἡ δὲ μάλ' αὐτίκα πατρὸς ἐπέφραδεν ὑψερεφὲς δῶ:</rtc></rtc></rtc></rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">"ἐκ μὲν Σιδῶνος πολυχάλκου εὔχομαι εἶναι, <rtc lang="grc" translate="no">κούρη δ' εἴμ' Ἀρύβαντος ἐγὼ ῥυδὸν ἀφνειοῖο: <rtc lang="grc" translate="no">ἀλλά μ' ἀνήρπαξαν Τάφιοι ληί̈στορες ἄνδρες <rtc lang="grc" translate="no">ἀγρόθεν ἐρχομένην, πέρασαν δέ τε δεῦρ' ἀγαγόντες <rtc lang="grc" translate="no">τοῦδ' ἀνδρὸς πρὸς δώμαθ': ὁ δ' ἄξιον ὦνον ἔδωκε."</rtc></rtc></rtc></rtc></rtc></ruby> <ruby><rtc lang="grc" translate="no">"τὴν δ' αὖτε προσέειπεν ἀνήρ, ὃς ἐμίσγετο λάθρη: <rtc lang="grc" translate="no">'ἦ ῥά κε νῦν πάλιν αὖτις ἅμ' ἡμῖν οἴκαδ' ἕποιο, <rtc lang="grc" translate="no">ὄφρα ἴδῃ πατρὸς καὶ μητέρος ὑψερεφὲς δῶ <rtc lang="grc" translate="no">αὐτούς τ'; ἦ γὰρ ἔτ' εἰσὶ καὶ ἀφνειοὶ καλέονται.'</rtc></rtc></rtc></rtc></ruby> <ruby><rtc lang="grc" translate="no">"τὸν δ' αὖτε προσέειπε γυνὴ καὶ ἀμείβετο μύθῳ: <rtc lang="grc" translate="no">'εἴη κεν καὶ τοῦτ', εἴ μοι ἐθέλοιτέ γε, ναῦται, <rtc lang="grc" translate="no">ὅρκῳ πιστωθῆναι ἀπήμονά μ' οἴκαδ' ἀπάξειν.'</rtc></rtc></rtc></ruby> <ruby><rtc lang="grc" translate="no">"ὣς ἔφαθ', οἱ δ' ἄρα πάντες ἐπώμνυον ὡς ἐκέλευεν. <rtc lang="grc" translate="no">αὐτὰρ ἐπεί ῥ' ὄμοσάν τε τελεύτησάν τε τὸν ὅρκον, <rtc lang="grc" translate="no">τοῖς δ' αὖτις μετέειπε γυνὴ καὶ ἀμείβετο μύθῳ:</rtc></rtc></rtc></ruby> <ruby><rtc lang="grc" translate="no">"σιγῇ νῦν, μή τίς με προσαυδάτω ἐπέεσσιν <rtc lang="grc" translate="no">ὑμετέρων ἑτάρων, ξυμβλήμενος ἢ ἐν ἀγυιῇ, <rtc lang="grc" translate="no">ἤ που ἐπὶ κρήνῃ: μή τις ποτὶ δῶμα γέροντι <rtc lang="grc" translate="no">ἐλθὼν ἐξείπῃ, ὁ δ' ὀϊσάμενος καταδήσῃ <rtc lang="grc" translate="no">δεσμῷ ἐν ἀργαλέῳ, ὑμῖν δ' ἐπιφράσσετ' ὄλεθρον. <rtc lang="grc" translate="no">ἀλλ' ἔχετ' ἐν φρεσὶ μῦθον, ἐπείγετε δ' ὦνον ὁδαίων. <rtc lang="grc" translate="no">ἀλλ' ὅτε κεν δὴ νηῦς πλείη βιότοιο γένηται, <rtc lang="grc" translate="no">ἀγγελίη μοι ἔπειτα θοῶς ἐς δώμαθ' ἱκέσθω: <rtc lang="grc" translate="no">οἴσω γὰρ καὶ χρυσόν, ὅτις χ' ὑποχείριος ἔλθῃ: <rtc lang="grc" translate="no">καὶ δέ κεν ἄλλ' ἐπίβαθρον ἐγὼν ἐθέλουσά γε δοίην. <rtc lang="grc" translate="no">παῖδα γὰρ ἀνδρὸς ἑῆος ἐνὶ μεγάροις ἀτιτάλλω, <rtc lang="grc" translate="no">κερδαλέον δὴ τοῖον, ἅμα τροχόωντα θύραζε: <rtc lang="grc" translate="no">τόν κεν ἄγοιμ' ἐπὶ νηός, ὁ δ' ὑμῖν μυρίον ὦνον <rtc lang="grc" translate="no">ἄλφοι, ὅπῃ περάσητε κατ' ἀλλοθρόους ἀνθρώπους." <rtc lang="grc" translate="no">"ἡ μὲν ἄρ' ὣς εἰποῦσ' ἀπέβη πρὸς δώματα καλά, <rtc lang="grc" translate="no">οἱ δ' ἐνιαυτὸν ἅπαντα παρ' ἡμῖν αὖθι μένοντες <rtc lang="grc" translate="no">ἐν νηὶ̈ γλαφυρῇ βίοτον πολὺν ἐμπολόωντο. <rtc lang="grc" translate="no">ἀλλ' ὅτε δὴ κοίλη νηῦς ἤχθετο τοῖσι νέεσθαι, <rtc lang="grc" translate="no">καὶ τότ' ἄρ' ἄγγελον ἧκαν, ὃς ἀγγείλειε γυναικί. <rtc lang="grc" translate="no">ἤλυθ' ἀνὴρ πολύϊδρις ἐμοῦ πρὸς δώματα πατρὸς <rtc lang="grc" translate="no">χρύσεον ὅρμον ἔχων, μετὰ δ' ἠλέκτροισιν ἔερτο. <rtc lang="grc" translate="no">τὸν μὲν ἄρ' ἐν μεγάρῳ δμῳαὶ καὶ πότνια μήτηρ <rtc lang="grc" translate="no">χερσίν τ' ἀμφαφόωντο καὶ ὀφθαλμοῖσιν ὁρῶντο, <rtc lang="grc" translate="no">ὦνον ὑπισχόμεναι: ὁ δὲ τῇ κατένευσε σιωπῇ. <rtc lang="grc" translate="no">ἦ τοι ὁ καννεύσας κοίλην ἐπὶ νῆα βεβήκει, <rtc lang="grc" translate="no">ἡ δ' ἐμὲ χειρὸς ἑλοῦσα δόμων ἐξῆγε θύραζε. <rtc lang="grc" translate="no">εὗρε δ' ἐνὶ προδόμῳ ἠμὲν δέπα ἠδὲ τραπέζας <rtc lang="grc" translate="no">ἀνδρῶν δαιτυμόνων, οἵ μευ πατέρ' ἀμφεπένοντο. <rtc lang="grc" translate="no">οἱ μὲν ἄρ' ἐς θῶκον πρόμολον, δήμοιό τε φῆμιν, <rtc lang="grc" translate="no">ἡ δ' αἶψα τρί' ἄλεισα κατακρύψασ' ὑπὸ κόλπῳ <rtc lang="grc" translate="no">ἔκφερεν: αὐτὰρ ἐγὼν ἑπόμην ἀεσιφροσύνῃσι. <rtc lang="grc" translate="no">δύσετό τ' ἠέλιος, σκιόωντό τε πᾶσαι ἀγυιαί: <rtc lang="grc" translate="no">ἡμεῖς δ' ἐς λιμένα κλυτὸν ἤλθομεν ὦκα κιόντες, <rtc lang="grc" translate="no">ἔνθ' ἄρα Φοινίκων ἀνδρῶν ἦν ὠκύαλος νηῦς. <rtc lang="grc" translate="no">οἱ μὲν ἔπειτ' ἀναβάντες ἐπέπλεον ὑγρὰ κέλευθα, <rtc lang="grc" translate="no">νὼ ἀναβησάμενοι: ἐπὶ δὲ Ζεὺς οὖρον ἴαλλεν. <rtc lang="grc" translate="no">ἑξῆμαρ μὲν ὁμῶς πλέομεν νύκτας τε καὶ ἦμαρ: <rtc lang="grc" translate="no">ἀλλ' ὅτε δὴ ἕβδομον ἦμαρ ἐπὶ Ζεὺς θῆκε Κρονίων, <rtc lang="grc" translate="no">τὴν μὲν ἔπειτα γυναῖκα βάλ' Ἄρτεμις ἰοχέαιρα, <rtc lang="grc" translate="no">ἄντλῳ δ' ἐνδούπησε πεσοῦσ' ὡς εἰναλίη κήξ. <rtc lang="grc" translate="no">καὶ τὴν μὲν φώκῃσι καὶ ἰχθύσι κύρμα γενέσθαι <rtc lang="grc" translate="no">ἔκβαλον: αὐτὰρ ἐγὼ λιπόμην ἀκαχήμενος ἦτορ: <rtc lang="grc" translate="no">τοὺς δ' Ἰθάκῃ ἐπέλασσε φέρων ἄνεμός τε καὶ ὕδωρ, <rtc lang="grc" translate="no">ἔνθα με Λαέρτης πρίατο κτεάτεσσιν ἑοῖσιν. <rtc lang="grc" translate="no">οὕτω τήνδε τε γαῖαν ἐγὼν ἴδον ὀφθαλμοῖσι." <rtc lang="grc" translate="no">τὸν δ' αὖ διογενὴς Ὀδυσεὺς ἠμείβετο μύθῳ: <rtc lang="grc" translate="no">"Εὔμαι', ἦ μάλα δή μοι ἐνὶ φρεσὶ θυμὸν ὄρινας <rtc lang="grc" translate="no">ταῦτα ἕκαστα λέγων, ὅσα δὴ πάθες ἄλγεα θυμῷ. <rtc lang="grc" translate="no">ἀλλ' ἦ τοι σοὶ μὲν παρὰ καὶ κακῷ ἐσθλὸν ἔθηκε <rtc lang="grc" translate="no">Ζεύς, ἐπεὶ ἀνδρὸς δώματ' ἀφίκεο πολλὰ μογήσας <rtc lang="grc" translate="no">ἠπίου, ὃς δή τοι παρέχει βρῶσίν τε πόσιν τε <rtc lang="grc" translate="no">ἐνδυκέως, ζώεις δ' ἀγαθὸν βίον: αὐτὰρ ἐγώ γε <rtc lang="grc" translate="no">πολλὰ βροτῶν ἐπὶ ἄστε' ἀλώμενος ἐνθάδ' ἱκάνω."</rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">ὣς οἱ μὲν τοιαῦτα πρὸς ἀλλήλους ἀγόρευον, <rtc lang="grc" translate="no">καδδραθέτην δ' οὐ πολλὸν ἐπὶ χρόνον, ἀλλὰ μίνυνθα: <rtc lang="grc" translate="no">αἶψα γὰρ Ἠὼς ἦλθεν ἐύ̈θρονος. οἱ δ' ἐπὶ χέρσου <rtc lang="grc" translate="no">Τηλεμάχου ἕταροι λύον ἱστία, κὰδ δ' ἕλον ἱστὸν <rtc lang="grc" translate="no">καρπαλίμως, τὴν δ' εἰς ὅρμον προέρυσσαν ἐρετμοῖς: <rtc lang="grc" translate="no">ἐκ δ' εὐνὰς ἔβαλον, κατὰ δὲ πρυμνήσι' ἔδησαν: <rtc lang="grc" translate="no">ἐκ δὲ καὶ αὐτοὶ βαῖνον ἐπὶ ῥηγμῖνι θαλάσσης, <rtc lang="grc" translate="no">δεῖπνόν τ' ἐντύνοντο κερῶντό τε αἴθοπα οἶνον. <rtc lang="grc" translate="no">αὐτὰρ ἐπεὶ πόσιος καὶ ἐδητύος ἐξ ἔρον ἕντο, <rtc lang="grc" translate="no">τοῖσι δὲ Τηλέμαχος πεπνυμένος ἤρχετο μύθων:</rtc></rtc></rtc></rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">"ὑμεῖς μὲν νῦν ἄστυδ' ἐλαύνετε νῆα μέλαιναν, <rtc lang="grc" translate="no">αὐτὰρ ἐγὼν ἀγροὺς ἐπιείσομαι ἠδὲ βοτῆρας: <rtc lang="grc" translate="no">ἑσπέριος δ' εἰς ἄστυ ἰδὼν ἐμὰ ἔργα κάτειμι. <rtc lang="grc" translate="no">ἠῶθεν δέ κεν ὔμμιν ὁδοιπόριον παραθείμην, <rtc lang="grc" translate="no">δαῖτ' ἀγαθὴν κρειῶν τε καὶ οἴνου ἡδυπότοιο."</rtc></rtc></rtc></rtc></rtc></ruby> <ruby><rtc lang="grc" translate="no">τὸν δ' αὖτε προσέειπε Θεοκλύμενος θεοειδής: <rtc lang="grc" translate="no">"πῆ γὰρ ἐγώ, φίλε τέκνον, ἴω; τεῦ δώμαθ' ἵκωμαι <rtc lang="grc" translate="no">ἀνδρῶν οἳ κραναὴν Ἰθάκην κάτα κοιρανέουσιν; <rtc lang="grc" translate="no">ἦ ἰθὺς σῆς μητρὸς ἴω καὶ σοῖο δόμοιο;"</rtc></rtc></rtc></rtc></ruby> <ruby><rtc lang="grc" translate="no">τὸν δ' αὖ Τηλέμαχος πεπνυμένος ἀντίον ηὔδα: <rtc lang="grc" translate="no">"ἄλλως μέν σ' ἂν ἐγώ γε καὶ ἡμέτερόνδε κελοίμην <rtc lang="grc" translate="no">ἔρχεσθ': οὐ γάρ τι ξενίων ποθή: ἀλλὰ σοὶ αὐτῷ <rtc lang="grc" translate="no">χεῖρον, ἐπεί τοι ἐγὼ μὲν ἀπέσσομαι, οὐδέ σε μήτηρ <rtc lang="grc" translate="no">ὄψεται: οὐ μὲν γάρ τι θαμὰ μνηστῆρσ' ἐνὶ οἴκῳ <rtc lang="grc" translate="no">φαίνεται, ἀλλ' ἀπὸ τῶν ὑπερωί̈ῳ ἱστὸν ὑφαίνει. <rtc lang="grc" translate="no">ἀλλά τοι ἄλλον φῶτα πιφαύσκομαι ὅν κεν ἵκοιο, <rtc lang="grc" translate="no">Εὐρύμαχον, Πολύβοιο δαί̈φρονος ἀγλαὸν υἱόν, <rtc lang="grc" translate="no">τὸν νῦν ἶσα θεῷ Ἰθακήσιοι εἰσορόωσι: <rtc lang="grc" translate="no">καὶ γὰρ πολλὸν ἄριστος ἀνὴρ μέμονέν τε μάλιστα <rtc lang="grc" translate="no">μητέρ' ἐμὴν γαμέειν καὶ Ὀδυσσῆος γέρας ἕξειν. <rtc lang="grc" translate="no">ἀλλὰ τά γε Ζεὺς οἶδεν Ὀλύμπιος, αἰθέρι ναίων, <rtc lang="grc" translate="no">εἴ κέ σφι πρὸ γάμοιο τελευτήσει κακὸν ἦμαρ."</rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">ὣς ἄρα οἱ εἰπόντι ἐπέπτατο δεξιὸς ὄρνις, <rtc lang="grc" translate="no">κίρκος, Ἀπόλλωνος ταχὺς ἄγγελος: ἐν δὲ πόδεσσι <rtc lang="grc" translate="no">τίλλε πέλειαν ἔχων, κατὰ δὲ πτερὰ χεῦεν ἔραζε <rtc lang="grc" translate="no">μεσσηγὺς νηός τε καὶ αὐτοῦ Τηλεμάχοιο. <rtc lang="grc" translate="no">τὸν δὲ Θεοκλύμενος ἑτάρων ἀπονόσφι καλέσσας <rtc lang="grc" translate="no">ἔν τ' ἄρα οἱ φῦ χειρὶ ἔπος τ' ἔφατ' ἔκ τ' ὀνόμαζε:</rtc></rtc></rtc></rtc></rtc></rtc></ruby> <ruby><rtc lang="grc" translate="no">"Τηλέμαχ', οὔ τοι ἄνευ θεοῦ ἔπτατο δεξιὸς ὄρνις <rtc lang="grc" translate="no">ἔγνων γάρ μιν ἐσάντα ἰδὼν οἰωνὸν ἐόντα. <rtc lang="grc" translate="no">ὑμετέρου δ' οὐκ ἔστι γένος βασιλεύτερον ἄλλο <rtc lang="grc" translate="no">ἐν δήμῳ Ἰθάκης, ἀλλ' ὑμεῖς καρτεροὶ αἰεί." <rtc lang="grc" translate="no">τὸν δ' αὖ Τηλέμαχος πεπνυμένος ἀντίον ηὔδα: <rtc lang="grc" translate="no">"αἲ γὰρ τοῦτο, ξεῖνε, ἔπος τετελεσμένον εἴη: <rtc lang="grc" translate="no">τῷ κε τάχα γνοίης φιλότητά τε πολλά τε δῶρα <rtc lang="grc" translate="no">ἐξ ἐμεῦ, ὡς ἄν τίς σε συναντόμενος μακαρίζοι."</rtc></rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">ἦ καὶ Πείραιον προσεφώνεε, πιστὸν ἑταῖρον: <rtc lang="grc" translate="no">"Πείραιε Κλυτίδη, σὺ δέ μοι τά περ ἄλλα μάλιστα <rtc lang="grc" translate="no">πείθῃ ἐμῶν ἑτάρων, οἵ μοι Πύλον εἰς ἅμ' ἕποντο: <rtc lang="grc" translate="no">καὶ νῦν μοι τὸν ξεῖνον ἄγων ἐν δώμασι σοῖσιν <rtc lang="grc" translate="no">ἐνδυκέως φιλέειν καὶ τιέμεν, εἰς ὅ κεν ἔλθω."</rtc></rtc></rtc></rtc></rtc></ruby> <ruby><rtc lang="grc" translate="no">τὸν δ' αὖ Πείραιος δουρικλυτὸς ἀντίον ηὔδα: <rtc lang="grc" translate="no">"Τηλέμαχ', εἰ γάρ κεν σὺ πολὺν χρόνον ἐνθάδε μίμνοι, <rtc lang="grc" translate="no">τόνδε τ' ἐγὼ κομιῶ, ξενίων δέ οἱ οὐ ποθὴ ἔσται."</rtc></rtc></rtc></ruby> <ruby><rtc lang="grc" translate="no">ὣς εἰπὼν ἐπὶ νηὸς ἔβη, ἐκέλευσε δ' ἑταίρους <rtc lang="grc" translate="no">αὐτούς τ' ἀμβαίνειν ἀνά τε πρυμνήσια λῦσαι. <rtc lang="grc" translate="no">οἱ δ' αἶψ' εἴσβαινον καὶ ἐπὶ κληῖ̈σι καθῖζον. <rtc lang="grc" translate="no">Τηλέμαχος δ' ὑπὸ ποσσὶν ἐδήσατο καλὰ πέδιλα, <rtc lang="grc" translate="no">εἵλετο δ' ἄλκιμον ἔγχος, ἀκαχμένον ὀξέϊ χαλκῷ, <rtc lang="grc" translate="no">νηὸς ἀπ' ἰκριόφιν: τοὶ δὲ πρυμνήσι' ἔλυσαν. <rtc lang="grc" translate="no">οἱ μὲν ἀνώσαντες πλέον ἐς πόλιν, ὡς ἐκέλευσε <rtc lang="grc" translate="no">Τηλέμαχος, φίλος υἱὸς Ὀδυσσῆος θείοιο: <rtc lang="grc" translate="no">τὸν δ' ὦκα προβιβάντα πόδες φέρον, ὄφρ' ἵκετ' αὐλήν, <rtc lang="grc" translate="no">ἔνθα οἱ ἦσαν ὕες μάλα μυρίαι, ᾗσι συβώτης <rtc lang="grc" translate="no">ἐσθλὸς ἐὼν ἐνίαυεν, ἀνάκτεσιν ἤπια εἰδώς,</rtc></rtc></rtc></rtc></rtc></rtc></rtc></rtc></rtc></rtc></rtc></ruby></ol><nav><a href="#!/odyssey/" rel="contents">Table of Contents</a> <a href="#!/odyssey/book14/" rel="next">Previous</a> <a href="#!/odyssey/book16/" rel="next">Next</a></nav></section></article>