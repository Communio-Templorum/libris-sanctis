<article itemscope itemtype="http://schema.org/Book http://schema.org/PublicationVolume"><meta itemprop="volumeNumber" content="8"/><h2 itemprop="name">The Odyssey</h2><u itemprop="author">Homer</u><section itemscope itemtype="http://schema.org/Book http://schema.org/PublicationIssue"><nav><a href="#!/odyssey/" rel="contents">Table of Contents</a> <a href="#!/odyssey/book9/" rel="next">Previous</a> <a href="#!/odyssey/book11/" rel="next">Next</a></nav><meta itemprop="issueNumber" content="10"/><h3 itemprop="name">Book 10</h3><aside>Be mindful that the English translation provided is but <em>one</em> possible translation. Only the original Greek is held as authoritative and sacred.</aside><ol><ruby><rtc lang="grc" translate="no">"Αἰολίην δ' ἐς νῆσον ἀφικόμεθ': ἔνθα δ' ἔναιεν <rtc lang="grc" translate="no">Αἴολος Ἱπποτάδης, φίλος ἀθανάτοισι θεοῖσιν, <rtc lang="grc" translate="no">πλωτῇ ἐνὶ νήσῳ: πᾶσαν δέ τέ μιν πέρι τεῖχος <rtc lang="grc" translate="no">χάλκεον ἄρρηκτον, λισσὴ δ' ἀναδέδρομε πέτρη. <rtc lang="grc" translate="no">τοῦ καὶ δώδεκα παῖδες ἐνὶ μεγάροις γεγάασιν, <rtc lang="grc" translate="no">ἓξ μὲν θυγατέρες, ἓξ δ' υἱέες ἡβώοντες: <rtc lang="grc" translate="no">ἔνθ' ὅ γε θυγατέρας πόρεν υἱάσιν εἶναι ἀκοίτις. <rtc lang="grc" translate="no">οἱ δ' αἰεὶ παρὰ πατρὶ φίλῳ καὶ μητέρι κεδνῇ <rtc lang="grc" translate="no">δαίνυνται, παρὰ δέ σφιν ὀνείατα μυρία κεῖται, <rtc lang="grc" translate="no">κνισῆεν δέ τε δῶμα περιστεναχίζεται αὐλῇ <rtc lang="grc" translate="no">ἤματα: νύκτας δ' αὖτε παρ' αἰδοίῃς ἀλόχοισιν <rtc lang="grc" translate="no">εὕδουσ' ἔν τε τάπησι καὶ ἐν τρητοῖσι λέχεσσι. <rtc lang="grc" translate="no">καὶ μὲν τῶν ἱκόμεσθα πόλιν καὶ δώματα καλά. <rtc lang="grc" translate="no">μῆνα δὲ πάντα φίλει με καὶ ἐξερέεινεν ἕκαστα, <rtc lang="grc" translate="no">Ἴλιον Ἀργείων τε νέας καὶ νόστον Ἀχαιῶν: <rtc lang="grc" translate="no">καὶ μὲν ἐγὼ τῷ πάντα κατὰ μοῖραν κατέλεξα. <rtc lang="grc" translate="no">ἀλλ' ὅτε δὴ καὶ ἐγὼν ὁδὸν ᾔτεον ἠδ' ἐκέλευον <rtc lang="grc" translate="no">πεμπέμεν, οὐδέ τι κεῖνος ἀνήνατο, τεῦχε δὲ πομπήν. <rtc lang="grc" translate="no">δῶκε δέ μ' ἐκδείρας ἀσκὸν βοὸς ἐννεώροιο, <rtc lang="grc" translate="no">ἔνθα δὲ βυκτάων ἀνέμων κατέδησε κέλευθα: <rtc lang="grc" translate="no">κεῖνον γὰρ ταμίην ἀνέμων ποίησε Κρονίων, <rtc lang="grc" translate="no">ἠμὲν παυέμεναι ἠδ' ὀρνύμεν, ὅν κ' ἐθέλῃσι. <rtc lang="grc" translate="no">νηὶ δ' ἐνὶ γλαφυρῇ κατέδει μέρμιθι φαεινῇ <rtc lang="grc" translate="no">ἀργυρέῃ, ἵνα μή τι παραπνεύσῃ ὀλίγον περ: <rtc lang="grc" translate="no">αὐτὰρ ἐμοὶ πνοιὴν Ζεφύρου προέηκεν ἀῆναι, <rtc lang="grc" translate="no">ὄφρα φέροι νῆάς τε καὶ αὐτούς: οὐδ' ἄρ' ἔμελλεν <rtc lang="grc" translate="no">ἐκτελέειν: αὐτῶν γὰρ ἀπωλόμεθ' ἀφραδίῃσιν.</rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">"ἐννῆμαρ μὲν ὁμῶς πλέομεν νύκτας τε καὶ ἦμαρ, <rtc lang="grc" translate="no">τῇ δεκάτῃ δ' ἤδη ἀνεφαίνετο πατρὶς ἄρουρα, <rtc lang="grc" translate="no">καὶ δὴ πυρπολέοντας ἐλεύσσομεν ἐγγὺς ἐόντες: <rtc lang="grc" translate="no">ἔνθ' ἐμὲ μὲν γλυκὺς ὕπνος ἐπήλυθε κεκμηῶτα, <rtc lang="grc" translate="no">αἰεὶ γὰρ πόδα νηὸς ἐνώμων, οὐδέ τῳ ἄλλῳ <rtc lang="grc" translate="no">δῶχ' ἑτάρων, ἵνα θᾶσσον ἱκοίμεθα πατρίδα γαῖαν: <rtc lang="grc" translate="no">οἱ δ' ἕταροι ἐπέεσσι πρὸς ἀλλήλους ἀγόρευον, <rtc lang="grc" translate="no">καί μ' ἔφασαν χρυσόν τε καὶ ἄργυρον οἴκαδ' ἄγεσθαι <rtc lang="grc" translate="no">δῶρα παρ' Αἰόλου μεγαλήτορος Ἱπποτάδαο. <rtc lang="grc" translate="no">ὧδε δέ τις εἴπεσκεν ἰδὼν ἐς πλησίον ἄλλον:</rtc></rtc></rtc></rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">"'ὦ πόποι, ὡς ὅδε πᾶσι φίλος καὶ τίμιός ἐστιν <rtc lang="grc" translate="no">ἀνθρώποις, ὅτεών τε πόλιν καὶ γαῖαν ἵκηται. <rtc lang="grc" translate="no">πολλὰ μὲν ἐκ Τροίης ἄγεται κειμήλια καλὰ <rtc lang="grc" translate="no">ληίδος, ἡμεῖς δ' αὖτε ὁμὴν ὁδὸν ἐκτελέσαντες <rtc lang="grc" translate="no">οἴκαδε νισσόμεθα κενεὰς σὺν χεῖρας ἔχοντες: <rtc lang="grc" translate="no">καὶ νῦν οἱ τάδ' ἔδωκε χαριζόμενος φιλότητι <rtc lang="grc" translate="no">Αἴολος. ἀλλ' ἄγε θᾶσσον ἰδώμεθα ὅττι τάδ' ἐστίν, <rtc lang="grc" translate="no">ὅσσος τις χρυσός τε καὶ ἄργυρος ἀσκῷ ἔνεστιν.' <rtc lang="grc" translate="no">"ὣς ἔφασαν, βουλὴ δὲ κακὴ νίκησεν ἑταίρων: <rtc lang="grc" translate="no">ἀσκὸν μὲν λῦσαν, ἄνεμοι δ' ἐκ πάντες ὄρουσαν. <rtc lang="grc" translate="no">τοὺς δ' αἶψ' ἁρπάξασα φέρεν πόντονδε θύελλα <rtc lang="grc" translate="no">κλαίοντας, γαίης ἄπο πατρίδος. αὐτὰρ ἐγώ γε <rtc lang="grc" translate="no">ἐγρόμενος κατὰ θυμὸν ἀμύμονα μερμήριξα, <rtc lang="grc" translate="no">ἠὲ πεσὼν ἐκ νηὸς ἀποφθίμην ἐνὶ πόντῳ, <rtc lang="grc" translate="no">ἦ ἀκέων τλαίην καὶ ἔτι ζωοῖσι μετείην. <rtc lang="grc" translate="no">ἀλλ' ἔτλην καὶ ἔμεινα, καλυψάμενος δ' ἐνὶ νηὶ <rtc lang="grc" translate="no">κείμην. αἱ δ' ἐφέροντο κακῇ ἀνέμοιο θυέλλῃ <rtc lang="grc" translate="no">αὖτις ἐπ' Αἰολίην νῆσον, στενάχοντο δ' ἑταῖροι.</rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">"ἔνθα δ' ἐπ' ἠπείρου βῆμεν καὶ ἀφυσσάμεθ' ὕδωρ, <rtc lang="grc" translate="no">αἶψα δὲ δεῖπνον ἕλοντο θοῇς παρὰ νηυσὶν ἑταῖροι. <rtc lang="grc" translate="no">αὐτὰρ ἐπεὶ σίτοιό τ' ἐπασσάμεθ' ἠδὲ ποτῆτος, <rtc lang="grc" translate="no">δὴ τότ' ἐγὼ κήρυκά τ' ὀπασσάμενος καὶ ἑταῖρον <rtc lang="grc" translate="no">βῆν εἰς Αἰόλου κλυτὰ δώματα: τὸν δ' ἐκίχανον <rtc lang="grc" translate="no">δαινύμενον παρὰ ᾗ τ' ἀλόχῳ καὶ οἷσι τέκεσσιν. <rtc lang="grc" translate="no">ἐλθόντες δ' ἐς δῶμα παρὰ σταθμοῖσιν ἐπ' οὐδοῦ <rtc lang="grc" translate="no">ἑζόμεθ': οἱ δ' ἀνὰ θυμὸν ἐθάμβεον ἔκ τ' ἐρέοντο:</rtc></rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">"'πῶς ἦλθες, Ὀδυσεῦ; τίς τοι κακὸς ἔχραε δαίμων; <rtc lang="grc" translate="no">ἦ μέν σ' ἐνδυκέως ἀπεπέμπομεν, ὄφρ' ἀφίκοιο <rtc lang="grc" translate="no">πατρίδα σὴν καὶ δῶμα καὶ εἴ πού τοι φίλον ἐστίν.'</rtc></rtc></rtc></ruby> <ruby><rtc lang="grc" translate="no">"ὣς φάσαν, αὐτὰρ ἐγὼ μετεφώνεον ἀχνύμενος κῆρ: <rtc lang="grc" translate="no">"ἄασάν μ' ἕταροί τε κακοὶ πρὸς τοῖσί τε ὕπνος <rtc lang="grc" translate="no">σχέτλιος. ἀλλ' ἀκέσασθε, φίλοι: δύναμις γὰρ ἐν ὑμῖν.'</rtc></rtc></rtc></ruby> <ruby><rtc lang="grc" translate="no">"ὣς ἐφάμην μαλακοῖσι καθαπτόμενος ἐπέεσσιν, <rtc lang="grc" translate="no">οἱ δ' ἄνεῳ ἐγένοντο: πατὴρ δ' ἠμείβετο μύθῳ:</rtc></rtc></ruby> <ruby><rtc lang="grc" translate="no">"'ἔρρ' ἐκ νήσου θᾶσσον, ἐλέγχιστε ζωόντων: <rtc lang="grc" translate="no">οὐ γάρ μοι θέμις ἐστὶ κομιζέμεν οὐδ' ἀποπέμπειν <rtc lang="grc" translate="no">ἄνδρα τόν, ὅς κε θεοῖσιν ἀπέχθηται μακάρεσσιν: <rtc lang="grc" translate="no">ἔρρε, ἐπεὶ ἄρα θεοῖσιν ἀπεχθόμενος τόδ' ἱκάνεις.'</rtc></rtc></rtc></rtc></ruby> <ruby><rtc lang="grc" translate="no">"ὣς εἰπὼν ἀπέπεμπε δόμων βαρέα στενάχοντα. <rtc lang="grc" translate="no">ἔνθεν δὲ προτέρω πλέομεν ἀκαχήμενοι ἦτορ. <rtc lang="grc" translate="no">τείρετο δ' ἀνδρῶν θυμὸς ὑπ' εἰρεσίης ἀλεγεινῆς <rtc lang="grc" translate="no">ἡμετέρῃ ματίῃ, ἐπεὶ οὐκέτι φαίνετο πομπή. <rtc lang="grc" translate="no">ἑξῆμαρ μὲν ὁμῶς πλέομεν νύκτας τε καὶ ἦμαρ, <rtc lang="grc" translate="no">ἑβδομάτῃ δ' ἱκόμεσθα Λάμου αἰπὺ πτολίεθρον, <rtc lang="grc" translate="no">Τηλέπυλον Λαιστρυγονίην, ὅθι ποιμένα ποιμὴν <rtc lang="grc" translate="no">ἠπύει εἰσελάων, ὁ δέ τ' ἐξελάων ὑπακούει. <rtc lang="grc" translate="no">ἔνθα κ' ἄυπνος ἀνὴρ δοιοὺς ἐξήρατο μισθούς, <rtc lang="grc" translate="no">τὸν μὲν βουκολέων, τὸν δ' ἄργυφα μῆλα νομεύων: <rtc lang="grc" translate="no">ἐγγὺς γὰρ νυκτός τε καὶ ἤματός εἰσι κέλευθοι. <rtc lang="grc" translate="no">ἔνθ' ἐπεὶ ἐς λιμένα κλυτὸν ἤλθομεν, ὃν πέρι πέτρη <rtc lang="grc" translate="no">ἠλίβατος τετύχηκε διαμπερὲς ἀμφοτέρωθεν, <rtc lang="grc" translate="no">ἀκταὶ δὲ προβλῆτες ἐναντίαι ἀλλήλῃσιν <rtc lang="grc" translate="no">ἐν στόματι προύχουσιν, ἀραιὴ δ' εἴσοδός ἐστιν, <rtc lang="grc" translate="no">ἔνθ' οἵ γ' εἴσω πάντες ἔχον νέας ἀμφιελίσσας. <rtc lang="grc" translate="no">αἱ μὲν ἄρ' ἔντοσθεν λιμένος κοίλοιο δέδεντο <rtc lang="grc" translate="no">πλησίαι: οὐ μὲν γάρ ποτ' ἀέξετο κῦμά γ' ἐν αὐτῷ, <rtc lang="grc" translate="no">οὔτε μέγ' οὔτ' ὀλίγον, λευκὴ δ' ἦν ἀμφὶ γαλήνη: <rtc lang="grc" translate="no">αὐτὰρ ἐγὼν οἶος σχέθον ἔξω νῆα μέλαιναν, <rtc lang="grc" translate="no">αὐτοῦ ἐπ' ἐσχατιῇ, πέτρης ἐκ πείσματα δήσας: <rtc lang="grc" translate="no">ἔστην δὲ σκοπιὴν ἐς παιπαλόεσσαν ἀνελθών. <rtc lang="grc" translate="no">ἔνθα μὲν οὔτε βοῶν οὔτ' ἀνδρῶν φαίνετο ἔργα, <rtc lang="grc" translate="no">καπνὸν δ' οἶον ὁρῶμεν ἀπὸ χθονὸς ἀίσσοντα. <rtc lang="grc" translate="no">δὴ τότ' ἐγὼν ἑτάρους προί̈ειν πεύθεσθαι ἰόντας, <rtc lang="grc" translate="no">οἵ τινες ἀνέρες εἶεν ἐπὶ χθονὶ σῖτον ἔδοντες, <rtc lang="grc" translate="no">ἄνδρε δύω κρίνας, τρίτατον κήρυχ' ἅμ' ὀπάσσας. <rtc lang="grc" translate="no">οἱ δ' ἴσαν ἐκβάντες λείην ὁδόν, ᾗ περ ἄμαξαι <rtc lang="grc" translate="no">ἄστυδ' ἀφ' ὑψηλῶν ὀρέων καταγίνεον ὕλην, <rtc lang="grc" translate="no">κούρῃ δὲ ξύμβληντο πρὸ ἄστεος ὑδρευούσῃ, <rtc lang="grc" translate="no">θυγατέρ' ἰφθίμῃ Λαιστρυγόνος Ἀντιφάταο. <rtc lang="grc" translate="no">ἡ μὲν ἄρ' ἐς κρήνην κατεβήσετο καλλιρέεθρον <rtc lang="grc" translate="no">Ἀρτακίην: ἔνθεν γὰρ ὕδωρ προτὶ ἄστυ φέρεσκον: <rtc lang="grc" translate="no">οἱ δὲ παριστάμενοι προσεφώνεον ἔκ τ' ἐρέοντο <rtc lang="grc" translate="no">ὅς τις τῶνδ' εἴη βασιλεὺς καὶ οἷσιν ἀνάσσοι: <rtc lang="grc" translate="no">ἡ δὲ μάλ' αὐτίκα πατρὸς ἐπέφραδεν ὑψερεφὲς δῶ. <rtc lang="grc" translate="no">οἱ δ' ἐπεὶ εἰσῆλθον κλυτὰ δώματα, τὴν δὲ γυναῖκα <rtc lang="grc" translate="no">εὗρον, ὅσην τ' ὄρεος κορυφήν, κατὰ δ' ἔστυγον αὐτήν. <rtc lang="grc" translate="no">ἡ δ' αἶψ' ἐξ ἀγορῆς ἐκάλει κλυτὸν Ἀντιφατῆα, <rtc lang="grc" translate="no">ὃν πόσιν, ὃς δὴ τοῖσιν ἐμήσατο λυγρὸν ὄλεθρον. <rtc lang="grc" translate="no">αὐτίχ' ἕνα μάρψας ἑτάρων ὡπλίσσατο δεῖπνον: <rtc lang="grc" translate="no">τὼ δὲ δύ' ἀίξαντε φυγῇ ἐπὶ νῆας ἱκέσθην. <rtc lang="grc" translate="no">αὐτὰρ ὁ τεῦχε βοὴν διὰ ἄστεος: οἱ δ' ἀίοντες <rtc lang="grc" translate="no">φοίτων ἴφθιμοι Λαιστρυγόνες ἄλλοθεν ἄλλος, <rtc lang="grc" translate="no">μυρίοι, οὐκ ἄνδρεσσιν ἐοικότες, ἀλλὰ Γίγασιν. <rtc lang="grc" translate="no">οἵ ῥ' ἀπὸ πετράων ἀνδραχθέσι χερμαδίοισιν <rtc lang="grc" translate="no">βάλλον: ἄφαρ δὲ κακὸς κόναβος κατὰ νῆας ὀρώρει <rtc lang="grc" translate="no">ἀνδρῶν τ' ὀλλυμένων νηῶν θ' ἅμα ἀγνυμενάων: <rtc lang="grc" translate="no">ἰχθῦς δ' ὣς πείροντες ἀτερπέα δαῖτα φέροντο. <rtc lang="grc" translate="no">ὄφρ' οἱ τοὺς ὄλεκον λιμένος πολυβενθέος ἐντός, <rtc lang="grc" translate="no">τόφρα δ' ἐγὼ ξίφος ὀξὺ ἐρυσσάμενος παρὰ μηροῦ <rtc lang="grc" translate="no">τῷ ἀπὸ πείσματ' ἔκοψα νεὸς κυανοπρῴροιο. <rtc lang="grc" translate="no">αἶψα δ' ἐμοῖς ἑτάροισιν ἐποτρύνας ἐκέλευσα <rtc lang="grc" translate="no">ἐμβαλέειν κώπῃς, ἵν' ὑπὲκ κακότητα φύγοιμεν: <rtc lang="grc" translate="no">οἱ δ' ἅλα πάντες ἀνέρριψαν, δείσαντες ὄλεθρον. <rtc lang="grc" translate="no">ἀσπασίως δ' ἐς πόντον ἐπηρεφέας φύγε πέτρας <rtc lang="grc" translate="no">νηῦς ἐμή: αὐτὰρ αἱ ἄλλαι ἀολλέες αὐτόθ' ὄλοντο. <rtc lang="grc" translate="no">"ἔνθεν δὲ προτέρω πλέομεν ἀκαχήμενοι ἦτορ, <rtc lang="grc" translate="no">ἄσμενοι ἐκ θανάτοιο, φίλους ὀλέσαντες ἑταίρους. <rtc lang="grc" translate="no">Αἰαίην δ' ἐς νῆσον ἀφικόμεθ': ἔνθα δ' ἔναιε <rtc lang="grc" translate="no">Κίρκη ἐυπλόκαμος, δεινὴ θεὸς αὐδήεσσα, <rtc lang="grc" translate="no">αὐτοκασιγνήτη ὀλοόφρονος Αἰήταο: <rtc lang="grc" translate="no">ἄμφω δ' ἐκγεγάτην φαεσιμβρότου Ἠελίοιο <rtc lang="grc" translate="no">μητρός τ' ἐκ Πέρσης, τὴν Ὠκεανὸς τέκε παῖδα. <rtc lang="grc" translate="no">ἔνθα δ' ἐπ' ἀκτῆς νηὶ κατηγαγόμεσθα σιωπῇ <rtc lang="grc" translate="no">ναύλοχον ἐς λιμένα, καί τις θεὸς ἡγεμόνευεν. <rtc lang="grc" translate="no">ἔνθα τότ' ἐκβάντες δύο τ' ἤματα καὶ δύο νύκτας <rtc lang="grc" translate="no">κείμεθ' ὁμοῦ καμάτῳ τε καὶ ἄλγεσι θυμὸν ἔδοντες. <rtc lang="grc" translate="no">ἀλλ' ὅτε δὴ τρίτον ἦμαρ ἐυπλόκαμος τέλεσ' Ἠώς, <rtc lang="grc" translate="no">καὶ τότ' ἐγὼν ἐμὸν ἔγχος ἑλὼν καὶ φάσγανον ὀξὺ <rtc lang="grc" translate="no">καρπαλίμως παρὰ νηὸς ἀνήιον ἐς περιωπήν, <rtc lang="grc" translate="no">εἴ πως ἔργα ἴδοιμι βροτῶν ἐνοπήν τε πυθοίμην. <rtc lang="grc" translate="no">ἔστην δὲ σκοπιὴν ἐς παιπαλόεσσαν ἀνελθών, <rtc lang="grc" translate="no">καί μοι ἐείσατο καπνὸς ἀπὸ χθονὸς εὐρυοδείης, <rtc lang="grc" translate="no">Κίρκης ἐν μεγάροισι, διὰ δρυμὰ πυκνὰ καὶ ὕλην. <rtc lang="grc" translate="no">μερμήριξα δ' ἔπειτα κατὰ φρένα καὶ κατὰ θυμὸν <rtc lang="grc" translate="no">ἐλθεῖν ἠδὲ πυθέσθαι, ἐπεὶ ἴδον αἴθοπα καπνόν. <rtc lang="grc" translate="no">ὧδε δέ μοι φρονέοντι δοάσσατο κέρδιον εἶναι, <rtc lang="grc" translate="no">πρῶτ' ἐλθόντ' ἐπὶ νῆα θοὴν καὶ θῖνα θαλάσσης <rtc lang="grc" translate="no">δεῖπνον ἑταίροισιν δόμεναι προέμεν τε πυθέσθαι. <rtc lang="grc" translate="no">ἀλλ' ὅτε δὴ σχεδὸν ἦα κιὼν νεὸς ἀμφιελίσσης, <rtc lang="grc" translate="no">καὶ τότε τίς με θεῶν ὀλοφύρατο μοῦνον ἐόντα, <rtc lang="grc" translate="no">ὅς ῥά μοι ὑψίκερων ἔλαφον μέγαν εἰς ὁδὸν αὐτὴν <rtc lang="grc" translate="no">ἧκεν. ὁ μὲν ποταμόνδε κατήιεν ἐκ νομοῦ ὕλης <rtc lang="grc" translate="no">πιόμενος: δὴ γάρ μιν ἔχεν μένος ἠελίοιο. <rtc lang="grc" translate="no">τὸν δ' ἐγὼ ἐκβαίνοντα κατ' ἄκνηστιν μέσα νῶτα <rtc lang="grc" translate="no">πλῆξα: τὸ δ' ἀντικρὺ δόρυ χάλκεον ἐξεπέρησε, <rtc lang="grc" translate="no">κὰδ δ' ἔπεσ' ἐν κονίῃσι μακών, ἀπὸ δ' ἔπτατο θυμός. <rtc lang="grc" translate="no">τῷ δ' ἐγὼ ἐμβαίνων δόρυ χάλκεον ἐξ ὠτειλῆς <rtc lang="grc" translate="no">εἰρυσάμην: τὸ μὲν αὖθι κατακλίνας ἐπὶ γαίῃ <rtc lang="grc" translate="no">εἴασ': αὐτὰρ ἐγὼ σπασάμην ῥῶπάς τε λύγους τε, <rtc lang="grc" translate="no">πεῖσμα δ', ὅσον τ' ὄργυιαν, ἐυστρεφὲς ἀμφοτέρωθεν <rtc lang="grc" translate="no">πλεξάμενος συνέδησα πόδας δεινοῖο πελώρου, <rtc lang="grc" translate="no">βῆν δὲ καταλοφάδεια φέρων ἐπὶ νῆα μέλαιναν <rtc lang="grc" translate="no">ἔγχει ἐρειδόμενος, ἐπεὶ οὔ πως ἦεν ἐπ' ὤμου <rtc lang="grc" translate="no">χειρὶ φέρειν ἑτέρῃ: μάλα γὰρ μέγα θηρίον ἦεν. <rtc lang="grc" translate="no">κὰδ' δ' ἔβαλον προπάροιθε νεός, ἀνέγειρα δ' ἑταίρους <rtc lang="grc" translate="no">μειλιχίοις ἐπέεσσι παρασταδὸν ἄνδρα ἕκαστον:</rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">"ὦ φίλοι, οὐ γάρ πω καταδυσόμεθ' ἀχνύμενοί περ <rtc lang="grc" translate="no">εἰς Ἀίδαο δόμους, πρὶν μόρσιμον ἦμαρ ἐπέλθῃ: <rtc lang="grc" translate="no">ἀλλ' ἄγετ', ὄφρ' ἐν νηὶ θοῇ βρῶσίς τε πόσις τε, <rtc lang="grc" translate="no">μνησόμεθα βρώμης, μηδὲ τρυχώμεθα λιμῷ.' <rtc lang="grc" translate="no">"ὣς ἐφάμην, οἱ δ' ὦκα ἐμοῖς ἐπέεσσι πίθοντο, <rtc lang="grc" translate="no">ἐκ δὲ καλυψάμενοι παρὰ θῖν' ἁλὸς ἀτρυγέτοιο <rtc lang="grc" translate="no">θηήσαντ' ἔλαφον: μάλα γὰρ μέγα θηρίον ἦεν. <rtc lang="grc" translate="no">αὐτὰρ ἐπεὶ τάρπησαν ὁρώμενοι ὀφθαλμοῖσιν, <rtc lang="grc" translate="no">χεῖρας νιψάμενοι τεύχοντ' ἐρικυδέα δαῖτα. <rtc lang="grc" translate="no">ὣς τότε μὲν πρόπαν ἦμαρ ἐς ἠέλιον καταδύντα <rtc lang="grc" translate="no">ἥμεθα δαινύμενοι κρέα τ' ἄσπετα καὶ μέθυ ἡδύ: <rtc lang="grc" translate="no">ἦμος δ' ἠέλιος κατέδυ καὶ ἐπὶ κνέφας ἦλθε, <rtc lang="grc" translate="no">δὴ τότε κοιμήθημεν ἐπὶ ῥηγμῖνι θαλάσσης. <rtc lang="grc" translate="no">ἦμος δ' ἠριγένεια φάνη ῥοδοδάκτυλος Ἠώς, <rtc lang="grc" translate="no">καὶ τότ' ἐγὼν ἀγορὴν θέμενος μετὰ πᾶσιν ἔειπον:</rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">"'κέκλυτέ μευ μύθων, κακά περ πάσχοντες ἑταῖροι: <rtc lang="grc" translate="no">ὦ φίλοι, οὐ γάρ τ' ἴδμεν, ὅπῃ ζόφος οὐδ' ὅπῃ ἠώς, <rtc lang="grc" translate="no">οὐδ' ὅπῃ ἠέλιος φαεσίμβροτος εἶσ' ὑπὸ γαῖαν, <rtc lang="grc" translate="no">οὐδ' ὅπῃ ἀννεῖται: ἀλλὰ φραζώμεθα θᾶσσον <rtc lang="grc" translate="no">εἴ τις ἔτ' ἔσται μῆτις. ἐγὼ δ' οὔκ οἴομαι εἶναι. <rtc lang="grc" translate="no">εἶδον γὰρ σκοπιὴν ἐς παιπαλόεσσαν ἀνελθὼν <rtc lang="grc" translate="no">νῆσον, τὴν πέρι πόντος ἀπείριτος ἐστεφάνωται: <rtc lang="grc" translate="no">αὐτὴ δὲ χθαμαλὴ κεῖται: καπνὸν δ' ἐνὶ μέσσῃ <rtc lang="grc" translate="no">ἔδρακον ὀφθαλμοῖσι διὰ δρυμὰ πυκνὰ καὶ ὕλην.'</rtc></rtc></rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">"ὣς ἐφάμην, τοῖσιν δὲ κατεκλάσθη φίλον ἦτορ <rtc lang="grc" translate="no">μνησαμένοις ἔργων Λαιστρυγόνος Ἀντιφάταο <rtc lang="grc" translate="no">Κύκλωπός τε βίης μεγαλήτορος, ἀνδροφάγοιο. <rtc lang="grc" translate="no">κλαῖον δὲ λιγέως θαλερὸν κατὰ δάκρυ χέοντες: <rtc lang="grc" translate="no">ἀλλ' οὐ γάρ τις πρῆξις ἐγίγνετο μυρομένοισιν.</rtc></rtc></rtc></rtc></rtc></ruby> <ruby><rtc lang="grc" translate="no">"αὐτὰρ ἐγὼ δίχα πάντας ἐυκνήμιδας ἑταίρους <rtc lang="grc" translate="no">ἠρίθμεον, ἀρχὸν δὲ μετ' ἀμφοτέροισιν ὄπασσα: <rtc lang="grc" translate="no">τῶν μὲν ἐγὼν ἦρχον, τῶν δ' Εὐρύλοχος θεοειδής. <rtc lang="grc" translate="no">κλήρους δ' ἐν κυνέῃ χαλκήρεϊ πάλλομεν ὦκα: <rtc lang="grc" translate="no">ἐκ δ' ἔθορε κλῆρος μεγαλήτορος Εὐρυλόχοιο. <rtc lang="grc" translate="no">βῆ δ' ἰέναι, ἅμα τῷ γε δύω καὶ εἴκοσ' ἑταῖροι <rtc lang="grc" translate="no">κλαίοντες: κατὰ δ' ἄμμε λίπον γοόωντας ὄπισθεν. <rtc lang="grc" translate="no">εὗρον δ' ἐν βήσσῃσι τετυγμένα δώματα Κίρκης <rtc lang="grc" translate="no">ξεστοῖσιν λάεσσι, περισκέπτῳ ἐνὶ χώρῳ: <rtc lang="grc" translate="no">ἀμφὶ δέ μιν λύκοι ἦσαν ὀρέστεροι ἠδὲ λέοντες, <rtc lang="grc" translate="no">τοὺς αὐτὴ κατέθελξεν, ἐπεὶ κακὰ φάρμακ' ἔδωκεν. <rtc lang="grc" translate="no">οὐδ' οἵ γ' ὡρμήθησαν ἐπ' ἀνδράσιν, ἀλλ' ἄρα τοί γε <rtc lang="grc" translate="no">οὐρῇσιν μακρῇσι περισσαίνοντες ἀνέσταν. <rtc lang="grc" translate="no">ὡς δ' ὅτ' ἂν ἀμφὶ ἄνακτα κύνες δαίτηθεν ἰόντα <rtc lang="grc" translate="no">σαίνωσ', αἰεὶ γάρ τε φέρει μειλίγματα θυμοῦ, <rtc lang="grc" translate="no">ὣς τοὺς ἀμφὶ λύκοι κρατερώνυχες ἠδὲ λέοντες <rtc lang="grc" translate="no">σαῖνον: τοὶ δ' ἔδεισαν, ἐπεὶ ἴδον αἰνὰ πέλωρα. <rtc lang="grc" translate="no">ἔσταν δ' ἐν προθύροισι θεᾶς καλλιπλοκάμοιο, <rtc lang="grc" translate="no">Κίρκης δ' ἔνδον ἄκουον ἀειδούσης ὀπὶ καλῇ, <rtc lang="grc" translate="no">ἱστὸν ἐποιχομένης μέγαν ἄμβροτον, οἷα θεάων <rtc lang="grc" translate="no">λεπτά τε καὶ χαρίεντα καὶ ἀγλαὰ ἔργα πέλονται. <rtc lang="grc" translate="no">τοῖσι δὲ μύθων ἦρχε Πολίτης ὄρχαμος ἀνδρῶν, <rtc lang="grc" translate="no">ὅς μοι κήδιστος ἑτάρων ἦν κεδνότατός τε:</rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">"ὦ φίλοι, ἔνδον γάρ τις ἐποιχομένη μέγαν ἱστὸν <rtc lang="grc" translate="no">καλὸν ἀοιδιάει, δάπεδον δ' ἅπαν ἀμφιμέμυκεν, <rtc lang="grc" translate="no">ἢ θεὸς ἠὲ γυνή: ἀλλὰ φθεγγώμεθα θᾶσσον.'</rtc></rtc></rtc></ruby> <ruby><rtc lang="grc" translate="no">"ὣς ἄρ' ἐφώνησεν, τοὶ δὲ φθέγγοντο καλεῦντες. <rtc lang="grc" translate="no">ἡ δ' αἶψ' ἐξελθοῦσα θύρας ὤιξε φαεινὰς <rtc lang="grc" translate="no">καὶ κάλει: οἱ δ' ἅμα πάντες ἀιδρείῃσιν ἕποντο: <rtc lang="grc" translate="no">Εὐρύλοχος δ' ὑπέμεινεν, ὀισάμενος δόλον εἶναι. <rtc lang="grc" translate="no">εἷσεν δ' εἰσαγαγοῦσα κατὰ κλισμούς τε θρόνους τε, <rtc lang="grc" translate="no">ἐν δέ σφιν τυρόν τε καὶ ἄλφιτα καὶ μέλι χλωρὸν <rtc lang="grc" translate="no">οἴνῳ Πραμνείῳ ἐκύκα: ἀνέμισγε δὲ σίτῳ <rtc lang="grc" translate="no">φάρμακα λύγρ', ἵνα πάγχυ λαθοίατο πατρίδος αἴης. <rtc lang="grc" translate="no">αὐτὰρ ἐπεὶ δῶκέν τε καὶ ἔκπιον, αὐτίκ' ἔπειτα <rtc lang="grc" translate="no">ῥάβδῳ πεπληγυῖα κατὰ συφεοῖσιν ἐέργνυ. <rtc lang="grc" translate="no">οἱ δὲ συῶν μὲν ἔχον κεφαλὰς φωνήν τε τρίχας τε <rtc lang="grc" translate="no">καὶ δέμας, αὐτὰρ νοῦς ἦν ἔμπεδος, ὡς τὸ πάρος περ. <rtc lang="grc" translate="no">ὣς οἱ μὲν κλαίοντες ἐέρχατο, τοῖσι δὲ Κίρκη <rtc lang="grc" translate="no">πάρ ῥ' ἄκυλον βάλανόν τε βάλεν καρπόν τε κρανείης <rtc lang="grc" translate="no">ἔδμεναι, οἷα σύες χαμαιευνάδες αἰὲν ἔδουσιν.</rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">"Εὐρύλοχος δ' αἶψ' ἦλθε θοὴν ἐπὶ νῆα μέλαιναν <rtc lang="grc" translate="no">ἀγγελίην ἑτάρων ἐρέων καὶ ἀδευκέα πότμον. <rtc lang="grc" translate="no">οὐδέ τι ἐκφάσθαι δύνατο ἔπος ἱέμενός περ, <rtc lang="grc" translate="no">κῆρ ἄχεϊ μεγάλῳ βεβολημένος: ἐν δέ οἱ ὄσσε <rtc lang="grc" translate="no">δακρυόφιν πίμπλαντο, γόον δ' ὠίετο θυμός. <rtc lang="grc" translate="no">ἀλλ' ὅτε δή μιν πάντες ἀγασσάμεθ' ἐξερέοντες, <rtc lang="grc" translate="no">καὶ τότε τῶν ἄλλων ἑτάρων κατέλεξεν ὄλεθρον:</rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">"'ἤιομεν, ὡς ἐκέλευες, ἀνὰ δρυμά, φαίδιμ' Ὀδυσσεῦ: <rtc lang="grc" translate="no">εὕρομεν ἐν βήσσῃσι τετυγμένα δώματα καλὰ <rtc lang="grc" translate="no">ξεστοῖσιν λάεσσι, περισκέπτῳ ἐνὶ χώρῳ. <rtc lang="grc" translate="no">ἔνθα δέ τις μέγαν ἱστὸν ἐποιχομένη λίγ' ἄειδεν, <rtc lang="grc" translate="no">ἢ θεὸς ἠὲ γυνή: τοὶ δὲ φθέγγοντο καλεῦντες. <rtc lang="grc" translate="no">ἡ δ' αἶψ' ἐξελθοῦσα θύρας ὤιξε φαεινὰς <rtc lang="grc" translate="no">καὶ κάλει: οἱ δ' ἅμα πάντες ἀιδρείῃσιν ἕποντο: <rtc lang="grc" translate="no">αὐτὰρ ἐγὼν ὑπέμεινα, ὀισάμενος δόλον εἶναι. <rtc lang="grc" translate="no">οἱ δ' ἅμ' ἀιστώθησαν ἀολλέες, οὐδέ τις αὐτῶν <rtc lang="grc" translate="no">ἐξεφάνη: δηρὸν δὲ καθήμενος ἐσκοπίαζον.' <rtc lang="grc" translate="no">"ὣς ἔφατ', αὐτὰρ ἐγὼ περὶ μὲν ξίφος ἀργυρόηλον <rtc lang="grc" translate="no">ὤμοιιν βαλόμην, μέγα χάλκεον, ἀμφὶ δὲ τόξα: <rtc lang="grc" translate="no">τὸν δ' ἂψ ἠνώγεα αὐτὴν ὁδὸν ἡγήσασθαι. <rtc lang="grc" translate="no">αὐτὰρ ὅ γ' ἀμφοτέρῃσι λαβὼν ἐλλίσσετο γούνων <rtc lang="grc" translate="no">καί μ' ὀλοφυρόμενος ἔπεα πτερόεντα προσηύδα:</rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">"'μή μ' ἄγε κεῖσ' ἀέκοντα, διοτρεφές, ἀλλὰ λίπ' αὐτοῦ. <rtc lang="grc" translate="no">οἶδα γάρ, ὡς οὔτ' αὐτὸς ἐλεύσεαι οὔτε τιν' ἄλλον <rtc lang="grc" translate="no">ἄξεις σῶν ἑτάρων. ἀλλὰ ξὺν τοίσδεσι θᾶσσον <rtc lang="grc" translate="no">φεύγωμεν: ἔτι γάρ κεν ἀλύξαιμεν κακὸν ἦμαρ.'</rtc></rtc></rtc></rtc></ruby> <ruby><rtc lang="grc" translate="no">"ὣς ἔφατ', αὐτὰρ ἐγώ μιν ἀμειβόμενος προσέειπον: <rtc lang="grc" translate="no">Εὐρύλοχ', ἦ τοι μὲν σὺ μέν' αὐτοῦ τῷδ' ἐνὶ χώρῳ <rtc lang="grc" translate="no">ἔσθων καὶ πίνων κοίλῃ παρὰ νηὶ μελαίνῃ: <rtc lang="grc" translate="no">αὐτὰρ ἐγὼν εἶμι, κρατερὴ δέ μοι ἔπλετ' ἀνάγκη.'</rtc></rtc></rtc></rtc></ruby> <ruby><rtc lang="grc" translate="no">"ὣς εἰπὼν παρὰ νηὸς ἀνήιον ἠδὲ θαλάσσης. <rtc lang="grc" translate="no">ἀλλ' ὅτε δὴ ἄρ' ἔμελλον ἰὼν ἱερὰς ἀνὰ βήσσας <rtc lang="grc" translate="no">Κίρκης ἵξεσθαι πολυφαρμάκου ἐς μέγα δῶμα, <rtc lang="grc" translate="no">ἔνθα μοι Ἑρμείας χρυσόρραπις ἀντεβόλησεν <rtc lang="grc" translate="no">ἐρχομένῳ πρὸς δῶμα, νεηνίῃ ἀνδρὶ ἐοικώς, <rtc lang="grc" translate="no">πρῶτον ὑπηνήτῃ, τοῦ περ χαριεστάτη ἥβη: <rtc lang="grc" translate="no">ἔν τ' ἄρα μοι φῦ χειρί, ἔπος τ' ἔφατ' ἔκ τ' ὀνόμαζε:</rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">"'πῇ δὴ αὖτ', ὦ δύστηνε, δι' ἄκριας ἔρχεαι οἶος, <rtc lang="grc" translate="no">χώρου ἄιδρις ἐών; ἕταροι δέ τοι οἵδ' ἐνὶ Κίρκης <rtc lang="grc" translate="no">ἔρχαται ὥς τε σύες πυκινοὺς κευθμῶνας ἔχοντες. <rtc lang="grc" translate="no">ἦ τοὺς λυσόμενος δεῦρ' ἔρχεαι; οὐδέ σέ φημι <rtc lang="grc" translate="no">αὐτὸν νοστήσειν, μενέεις δὲ σύ γ', ἔνθα περ ἄλλοι. <rtc lang="grc" translate="no">ἀλλ' ἄγε δή σε κακῶν ἐκλύσομαι ἠδὲ σαώσω. <rtc lang="grc" translate="no">τῆ, τόδε φάρμακον ἐσθλὸν ἔχων ἐς δώματα Κίρκης <rtc lang="grc" translate="no">ἔρχευ, ὅ κέν τοι κρατὸς ἀλάλκῃσιν κακὸν ἦμαρ. <rtc lang="grc" translate="no">πάντα δέ τοι ἐρέω ὀλοφώια δήνεα Κίρκης. <rtc lang="grc" translate="no">τεύξει τοι κυκεῶ, βαλέει δ' ἐν φάρμακα σίτῳ. <rtc lang="grc" translate="no">ἀλλ' οὐδ' ὣς θέλξαι σε δυνήσεται: οὐ γὰρ ἐάσει <rtc lang="grc" translate="no">φάρμακον ἐσθλόν, ὅ τοι δώσω, ἐρέω δὲ ἕκαστα. <rtc lang="grc" translate="no">ὁππότε κεν Κίρκη σ' ἐλάσῃ περιμήκεϊ ῥάβδῳ, <rtc lang="grc" translate="no">δὴ τότε σὺ ξίφος ὀξὺ ἐρυσσάμενος παρὰ μηροῦ <rtc lang="grc" translate="no">Κίρκῃ ἐπαῖξαι, ὥς τε κτάμεναι μενεαίνων. <rtc lang="grc" translate="no">ἡ δέ σ' ὑποδείσασα κελήσεται εὐνηθῆναι: <rtc lang="grc" translate="no">ἔνθα σὺ μηκέτ' ἔπειτ' ἀπανήνασθαι θεοῦ εὐνήν, <rtc lang="grc" translate="no">ὄφρα κέ τοι λύσῃ θ' ἑτάρους αὐτόν τε κομίσσῃ: <rtc lang="grc" translate="no">ἀλλὰ κέλεσθαί μιν μακάρων μέγαν ὅρκον ὀμόσσαι, <rtc lang="grc" translate="no">μή τί τοι αὐτῷ πῆμα κακὸν βουλευσέμεν ἄλλο, <rtc lang="grc" translate="no">μή σ' ἀπογυμνωθέντα κακὸν καὶ ἀνήνορα θήῃ.' <rtc lang="grc" translate="no">"ὣς ἄρα φωνήσας πόρε φάρμακον ἀργεϊφόντης <rtc lang="grc" translate="no">ἐκ γαίης ἐρύσας, καί μοι φύσιν αὐτοῦ ἔδειξε. <rtc lang="grc" translate="no">ῥίζῃ μὲν μέλαν ἔσκε, γάλακτι δὲ εἴκελον ἄνθος: <rtc lang="grc" translate="no">μῶλυ δέ μιν καλέουσι θεοί: χαλεπὸν δέ τ' ὀρύσσειν <rtc lang="grc" translate="no">ἀνδράσι γε θνητοῖσι, θεοὶ δέ τε πάντα δύνανται. <rtc lang="grc" translate="no">Ἑρμείας μὲν ἔπειτ' ἀπέβη πρὸς μακρὸν Ὄλυμπον <rtc lang="grc" translate="no">νῆσον ἀν' ὑλήεσσαν, ἐγὼ δ' ἐς δώματα Κίρκης <rtc lang="grc" translate="no">ἤια, πολλὰ δέ μοι κραδίη πόρφυρε κιόντι. <rtc lang="grc" translate="no">ἔστην δ' εἰνὶ θύρῃσι θεᾶς καλλιπλοκάμοιο: <rtc lang="grc" translate="no">ἔνθα στὰς ἐβόησα, θεὰ δέ μευ ἔκλυεν αὐδῆς. <rtc lang="grc" translate="no">ἡ δ' αἶψ' ἐξελθοῦσα θύρας ὤιξε φαεινὰς <rtc lang="grc" translate="no">καὶ κάλει: αὐτὰρ ἐγὼν ἑπόμην ἀκαχήμενος ἦτορ. <rtc lang="grc" translate="no">εἷσε δέ μ' εἰσαγαγοῦσα ἐπὶ θρόνου ἀργυροήλου <rtc lang="grc" translate="no">καλοῦ δαιδαλέου: ὑπὸ δὲ θρῆνυς ποσὶν ἦεν: <rtc lang="grc" translate="no">τεῦχε δέ μοι κυκεῶ χρυσέῳ δέπαι, ὄφρα πίοιμι, <rtc lang="grc" translate="no">ἐν δέ τε φάρμακον ἧκε, κακὰ φρονέουσ' ἐνὶ θυμῷ. <rtc lang="grc" translate="no">αὐτὰρ ἐπεὶ δῶκέν τε καὶ ἔκπιον, οὐδέ μ' ἔθελξε, <rtc lang="grc" translate="no">ῥάβδῳ πεπληγυῖα ἔπος τ' ἔφατ' ἔκ τ' ὀνόμαζεν: <rtc lang="grc" translate="no">'ἔρχεο νῦν συφεόνδε, μετ' ἄλλων λέξο ἑταίρων.'</rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">"ὣς φάτ', ἐγὼ δ' ἄορ ὀξὺ ἐρυσσάμενος παρὰ μηροῦ <rtc lang="grc" translate="no">Κίρκῃ ἐπήιξα ὥς τε κτάμεναι μενεαίνων. <rtc lang="grc" translate="no">ἡ δὲ μέγα ἰάχουσα ὑπέδραμε καὶ λάβε γούνων, <rtc lang="grc" translate="no">καί μ' ὀλοφυρομένη ἔπεα πτερόεντα προσηύδα:</rtc></rtc></rtc></rtc></ruby> <ruby><rtc lang="grc" translate="no">"'τίς πόθεν εἰς ἀνδρῶν; πόθι τοι πόλις ἠδὲ τοκῆες; <rtc lang="grc" translate="no">θαῦμά μ' ἔχει ὡς οὔ τι πιὼν τάδε φάρμακ' ἐθέλχθης: <rtc lang="grc" translate="no">οὐδὲ γὰρ οὐδέ τις ἄλλος ἀνὴρ τάδε φάρμακ' ἀνέτλη, <rtc lang="grc" translate="no">ὅς κε πίῃ καὶ πρῶτον ἀμείψεται ἕρκος ὀδόντων. <rtc lang="grc" translate="no">σοὶ δέ τις ἐν στήθεσσιν ἀκήλητος νόος ἐστίν. <rtc lang="grc" translate="no">ἦ σύ γ' Ὀδυσσεύς ἐσσι πολύτροπος, ὅν τέ μοι αἰεὶ <rtc lang="grc" translate="no">φάσκεν ἐλεύσεσθαι χρυσόρραπις ἀργεϊφόντης, <rtc lang="grc" translate="no">ἐκ Τροίης ἀνιόντα θοῇ σὺν νηὶ μελαίνῃ. <rtc lang="grc" translate="no">ἀλλ' ἄγε δὴ κολεῷ μὲν ἄορ θέο, νῶι δ' ἔπειτα <rtc lang="grc" translate="no">εὐνῆς ἡμετέρης ἐπιβείομεν, ὄφρα μιγέντε <rtc lang="grc" translate="no">εὐνῇ καὶ φιλότητι πεποίθομεν ἀλλήλοισιν.'</rtc></rtc></rtc></rtc></rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">"ὣς ἔφατ', αὐτὰρ ἐγώ μιν ἀμειβόμενος προσέειπον: <rtc lang="grc" translate="no">'ὦ Κίρκη, πῶς γάρ με κέλεαι σοὶ ἤπιον εἶναι, <rtc lang="grc" translate="no">ἥ μοι σῦς μὲν ἔθηκας ἐνὶ μεγάροισιν ἑταίρους, <rtc lang="grc" translate="no">αὐτὸν δ' ἐνθάδ' ἔχουσα δολοφρονέουσα κελεύεις <rtc lang="grc" translate="no">ἐς θάλαμόν τ' ἰέναι καὶ σῆς ἐπιβήμεναι εὐνῆς, <rtc lang="grc" translate="no">ὄφρα με γυμνωθέντα κακὸν καὶ ἀνήνορα θήῃς. <rtc lang="grc" translate="no">οὐδ' ἂν ἐγώ γ' ἐθέλοιμι τεῆς ἐπιβήμεναι εὐνῆς, <rtc lang="grc" translate="no">εἰ μή μοι τλαίης γε, θεά, μέγαν ὅρκον ὀμόσσαι <rtc lang="grc" translate="no">μή τί μοι αὐτῷ πῆμα κακὸν βουλευσέμεν ἄλλο.'</rtc></rtc></rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">"ὣς ἐφάμην, ἡ δ' αὐτίκ' ἀπώμνυεν, ὡς ἐκέλευον. <rtc lang="grc" translate="no">αὐτὰρ ἐπεί ῥ' ὄμοσέν τε τελεύτησέν τε τὸν ὅρκον, <rtc lang="grc" translate="no">καὶ τότ' ἐγὼ Κίρκης ἐπέβην περικαλλέος εὐνῆς.</rtc></rtc></rtc></ruby> <ruby><rtc lang="grc" translate="no">"ἀμφίπολοι δ' ἄρα τέως μὲν ἐνὶ μεγάροισι πένοντο <rtc lang="grc" translate="no">τέσσαρες, αἵ οἱ δῶμα κάτα δρήστειραι ἔασι: <rtc lang="grc" translate="no">γίγνονται δ' ἄρα ταί γ' ἔκ τε κρηνέων ἀπό τ' ἀλσέων <rtc lang="grc" translate="no">ἔκ θ' ἱερῶν ποταμῶν, οἵ τ' εἰς ἅλαδε προρέουσι. <rtc lang="grc" translate="no">τάων ἡ μὲν ἔβαλλε θρόνοις ἔνι ῥήγεα καλὰ <rtc lang="grc" translate="no">πορφύρεα καθύπερθ', ὑπένερθε δὲ λῖθ' ὑπέβαλλεν: <rtc lang="grc" translate="no">ἡ δ' ἑτέρη προπάροιθε θρόνων ἐτίταινε τραπέζας <rtc lang="grc" translate="no">ἀργυρέας, ἐπὶ δέ σφι τίθει χρύσεια κάνεια: <rtc lang="grc" translate="no">ἡ δὲ τρίτη κρητῆρι μελίφρονα οἶνον ἐκίρνα <rtc lang="grc" translate="no">ἡδὺν ἐν ἀργυρέῳ, νέμε δὲ χρύσεια κύπελλα: <rtc lang="grc" translate="no">ἡ δὲ τετάρτη ὕδωρ ἐφόρει καὶ πῦρ ἀνέκαιε <rtc lang="grc" translate="no">πολλὸν ὑπὸ τρίποδι μεγάλῳ: ἰαίνετο δ' ὕδωρ. <rtc lang="grc" translate="no">αὐτὰρ ἐπεὶ δὴ ζέσσεν ὕδωρ ἐνὶ ἤνοπι χαλκῷ, <rtc lang="grc" translate="no">ἔς ῥ' ἀσάμινθον ἕσασα λό' ἐκ τρίποδος μεγάλοιο, <rtc lang="grc" translate="no">θυμῆρες κεράσασα, κατὰ κρατός τε καὶ ὤμων, <rtc lang="grc" translate="no">ὄφρα μοι ἐκ κάματον θυμοφθόρον εἵλετο γυίων. <rtc lang="grc" translate="no">αὐτὰρ ἐπεὶ λοῦσέν τε καὶ ἔχρισεν λίπ' ἐλαίῳ, <rtc lang="grc" translate="no">ἀμφὶ δέ με χλαῖναν καλὴν βάλεν ἠδὲ χιτῶνα, <rtc lang="grc" translate="no">εἷσε δέ μ' εἰσαγαγοῦσα ἐπὶ θρόνου ἀργυροήλου <rtc lang="grc" translate="no">καλοῦ δαιδαλέου, ὑπὸ δὲ θρῆνυς ποσὶν ἦεν: <rtc lang="grc" translate="no">χέρνιβα δ' ἀμφίπολος προχόῳ ἐπέχευε φέρουσα <rtc lang="grc" translate="no">καλῇ χρυσείῃ, ὑπὲρ ἀργυρέοιο λέβητος, <rtc lang="grc" translate="no">νίψασθαι: παρὰ δὲ ξεστὴν ἐτάνυσσε τράπεζαν. <rtc lang="grc" translate="no">σῖτον δ' αἰδοίη ταμίη παρέθηκε φέρουσα, <rtc lang="grc" translate="no">εἴδατα πόλλ' ἐπιθεῖσα, χαριζομένη παρεόντων. <rtc lang="grc" translate="no">ἐσθέμεναι δ' ἐκέλευεν: ἐμῷ δ' οὐχ ἥνδανε θυμῷ, <rtc lang="grc" translate="no">ἀλλ' ἥμην ἀλλοφρονέων, κακὰ δ' ὄσσετο θυμός.</rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">"Κίρκη δ' ὡς ἐνόησεν ἔμ' ἥμενον οὐδ' ἐπὶ σίτῳ <rtc lang="grc" translate="no">χεῖρας ἰάλλοντα, κρατερὸν δέ με πένθος ἔχοντα, <rtc lang="grc" translate="no">ἄγχι παρισταμένη ἔπεα πτερόεντα προσηύδα:</rtc></rtc></rtc></ruby> <ruby><rtc lang="grc" translate="no">" 'τίφθ' οὕτως, Ὀδυσεῦ, κατ' ἄρ' ἕζεαι ἶσος ἀναύδῳ, <rtc lang="grc" translate="no">θυμὸν ἔδων, βρώμης δ' οὐχ ἅπτεαι οὐδὲ ποτῆτος; <rtc lang="grc" translate="no">ἦ τινά που δόλον ἄλλον ὀίεαι: οὐδέ τί σε χρὴ <rtc lang="grc" translate="no">δειδίμεν: ἤδη γάρ τοι ἀπώμοσα καρτερὸν ὅρκον.'</rtc></rtc></rtc></rtc></ruby> <ruby><rtc lang="grc" translate="no">"ὣς ἔφατ', αὐτὰρ ἐγώ μιν ἀμειβόμενος προσέειπον: <rtc lang="grc" translate="no">'ὦ Κίρκη, τίς γάρ κεν ἀνήρ, ὃς ἐναίσιμος εἴη, <rtc lang="grc" translate="no">πρὶν τλαίη πάσσασθαι ἐδητύος ἠδὲ ποτῆτος, <rtc lang="grc" translate="no">πρὶν λύσασθ' ἑτάρους καὶ ἐν ὀφθαλμοῖσιν ἰδέσθαι; <rtc lang="grc" translate="no">ἀλλ' εἰ δὴ πρόφρασσα πιεῖν φαγέμεν τε κελεύεις, <rtc lang="grc" translate="no">λῦσον, ἵν' ὀφθαλμοῖσιν ἴδω ἐρίηρας ἑταίρους.' <rtc lang="grc" translate="no">"ὣς ἐφάμην, Κίρκη δὲ διὲκ μεγάροιο βεβήκει <rtc lang="grc" translate="no">ῥάβδον ἔχουσ' ἐν χειρί, θύρας δ' ἀνέῳξε συφειοῦ, <rtc lang="grc" translate="no">ἐκ δ' ἔλασεν σιάλοισιν ἐοικότας ἐννεώροισιν. <rtc lang="grc" translate="no">οἱ μὲν ἔπειτ' ἔστησαν ἐναντίοι, ἡ δὲ δι' αὐτῶν <rtc lang="grc" translate="no">ἐρχομένη προσάλειφεν ἑκάστῳ φάρμακον ἄλλο. <rtc lang="grc" translate="no">τῶν δ' ἐκ μὲν μελέων τρίχες ἔρρεον, ἃς πρὶν ἔφυσε <rtc lang="grc" translate="no">φάρμακον οὐλόμενον, τό σφιν πόρε πότνια Κίρκη: <rtc lang="grc" translate="no">ἄνδρες δ' ἂψ ἐγένοντο νεώτεροι ἢ πάρος ἦσαν, <rtc lang="grc" translate="no">καὶ πολὺ καλλίονες καὶ μείζονες εἰσοράασθαι. <rtc lang="grc" translate="no">ἔγνωσαν δέ μ' ἐκεῖνοι ἔφυν τ' ἐν χερσὶν ἕκαστος. <rtc lang="grc" translate="no">πᾶσιν δ' ἱμερόεις ὑπέδυ γόος, ἀμφὶ δὲ δῶμα <rtc lang="grc" translate="no">σμερδαλέον κονάβιζε: θεὰ δ' ἐλέαιρε καὶ αὐτή.</rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">"ἡ δέ μευ ἄγχι στᾶσα προσηύδα δῖα θεάων: <rtc lang="grc" translate="no">'διογενὲς Λαερτιάδη, πολυμήχαν' Ὀδυσσεῦ, <rtc lang="grc" translate="no">ἔρχεο νῦν ἐπὶ νῆα θοὴν καὶ θῖνα θαλάσσης. <rtc lang="grc" translate="no">νῆα μὲν ἂρ πάμπρωτον ἐρύσσατε ἤπειρόνδε, <rtc lang="grc" translate="no">κτήματα δ' ἐν σπήεσσι πελάσσατε ὅπλα τε πάντα: <rtc lang="grc" translate="no">αὐτὸς δ' ἂψ ἰέναι καὶ ἄγειν ἐρίηρας ἑταίρους.'</rtc></rtc></rtc></rtc></rtc></rtc></ruby> <ruby><rtc lang="grc" translate="no">"ὣς ἔφατ', αὐτὰρ ἐμοί γ' ἐπεπείθετο θυμὸς ἀγήνωρ, <rtc lang="grc" translate="no">βῆν δ' ἰέναι ἐπὶ νῆα θοὴν καὶ θῖνα θαλάσσης. <rtc lang="grc" translate="no">εὗρον ἔπειτ' ἐπὶ νηὶ θοῇ ἐρίηρας ἑταίρους <rtc lang="grc" translate="no">οἴκτρ' ὀλοφυρομένους, θαλερὸν κατὰ δάκρυ χέοντας. <rtc lang="grc" translate="no">ὡς δ' ὅτ' ἂν ἄγραυλοι πόριες περὶ βοῦς ἀγελαίας, <rtc lang="grc" translate="no">ἐλθούσας ἐς κόπρον, ἐπὴν βοτάνης κορέσωνται, <rtc lang="grc" translate="no">πᾶσαι ἅμα σκαίρουσιν ἐναντίαι: οὐδ' ἔτι σηκοὶ <rtc lang="grc" translate="no">ἴσχουσ', ἀλλ' ἁδινὸν μυκώμεναι ἀμφιθέουσι: <rtc lang="grc" translate="no">μητέρας: ὣς ἔμ' ἐκεῖνοι ἐπεὶ ἴδον ὀφθαλμοῖσι, <rtc lang="grc" translate="no">δακρυόεντες ἔχυντο: δόκησε δ' ἄρα σφίσι θυμὸς <rtc lang="grc" translate="no">ὣς ἔμεν, ὡς εἰ πατρίδ' ἱκοίατο καὶ πόλιν αὐτὴν <rtc lang="grc" translate="no">τρηχείης Ἰθάκης, ἵνα τ' ἔτραφεν ἠδ' ἐγένοντο. <rtc lang="grc" translate="no">καί μ' ὀλοφυρόμενοι ἔπεα πτερόεντα προσηύδων:</rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">" 'σοὶ μὲν νοστήσαντι, διοτρεφές, ὣς ἐχάρημεν, <rtc lang="grc" translate="no">ὡς εἴ τ' εἰς Ἰθάκην ἀφικοίμεθα πατρίδα γαῖαν: <rtc lang="grc" translate="no">ἀλλ' ἄγε, τῶν ἄλλων ἑτάρων κατάλεξον ὄλεθρον.'</rtc></rtc></rtc></ruby> <ruby><rtc lang="grc" translate="no">"ὣς ἔφαν, αὐτὰρ ἐγὼ προσέφην μαλακοῖς ἐπέεσσι: <rtc lang="grc" translate="no">'νῆα μὲν ἂρ πάμπρωτον ἐρύσσομεν ἤπειρόνδε, <rtc lang="grc" translate="no">κτήματα δ' ἐν σπήεσσι πελάσσομεν ὅπλα τε πάντα: <rtc lang="grc" translate="no">αὐτοὶ δ' ὀτρύνεσθε ἐμοὶ ἅμα πάντες ἕπεσθαι, <rtc lang="grc" translate="no">ὄφρα ἴδηθ' ἑτάρους ἱεροῖς ἐν δώμασι Κίρκης <rtc lang="grc" translate="no">πίνοντας καὶ ἔδοντας: ἐπηετανὸν γὰρ ἔχουσιν.'</rtc></rtc></rtc></rtc></rtc></rtc></ruby> <ruby><rtc lang="grc" translate="no">"ὣς ἐφάμην, οἱ δ' ὦκα ἐμοῖς ἐπέεσσι πίθοντο. <rtc lang="grc" translate="no">Εὐρύλοχος δέ μοι οἶος ἐρύκανε πάντας ἑταίρους: <rtc lang="grc" translate="no">καί σφεας φωνήσας ἔπεα πτερόεντα προσηύδα:</rtc></rtc></rtc></ruby> <ruby><rtc lang="grc" translate="no">"'ἆ δειλοί, πόσ' ἴμεν; τί κακῶν ἱμείρετε τούτων; <rtc lang="grc" translate="no">Κίρκης ἐς μέγαρον καταβήμεναι, ἥ κεν ἅπαντας <rtc lang="grc" translate="no">ἢ σῦς ἠὲ λύκους ποιήσεται ἠὲ λέοντας, <rtc lang="grc" translate="no">οἵ κέν οἱ μέγα δῶμα φυλάσσοιμεν καὶ ἀνάγκῃ, <rtc lang="grc" translate="no">ὥς περ Κύκλωψ ἔρξ', ὅτε οἱ μέσσαυλον ἵκοντο <rtc lang="grc" translate="no">ἡμέτεροι ἕταροι, σὺν δ' ὁ θρασὺς εἵπετ' Ὀδυσσεύς: <rtc lang="grc" translate="no">τούτου γὰρ καὶ κεῖνοι ἀτασθαλίῃσιν ὄλοντο.'</rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">"ὣς ἔφατ', αὐτὰρ ἐγώ γε μετὰ φρεσὶ μερμήριξα, <rtc lang="grc" translate="no">σπασσάμενος τανύηκες ἄορ παχέος παρὰ μηροῦ, <rtc lang="grc" translate="no">τῷ οἱ ἀποπλήξας κεφαλὴν οὖδάσδε πελάσσαι, <rtc lang="grc" translate="no">καὶ πηῷ περ ἐόντι μάλα σχεδόν: ἀλλά μ' ἑταῖροι <rtc lang="grc" translate="no">μειλιχίοις ἐπέεσσιν ἐρήτυον ἄλλοθεν ἄλλος:</rtc></rtc></rtc></rtc></rtc></ruby> <ruby><rtc lang="grc" translate="no">"'διογενές, τοῦτον μὲν ἐάσομεν, εἰ σὺ κελεύεις, <rtc lang="grc" translate="no">αὐτοῦ πὰρ νηί τε μένειν καὶ νῆα ἔρυσθαι: <rtc lang="grc" translate="no">ἡμῖν δ' ἡγεμόνευ' ἱερὰ πρὸς δώματα Κίρκης.'</rtc></rtc></rtc></ruby> <ruby><rtc lang="grc" translate="no">"ὣς φάμενοι παρὰ νηὸς ἀνήιον ἠδὲ θαλάσσης. <rtc lang="grc" translate="no">οὐδὲ μὲν Εὐρύλοχος κοίλῃ παρὰ νηὶ λέλειπτο, <rtc lang="grc" translate="no">ἀλλ' ἕπετ': ἔδεισεν γὰρ ἐμὴν ἔκπαγλον ἐνιπήν.</rtc></rtc></rtc></ruby> <ruby><rtc lang="grc" translate="no">"τόφρα δὲ τοὺς ἄλλους ἑτάρους ἐν δώμασι Κίρκη <rtc lang="grc" translate="no">ἐνδυκέως λοῦσέν τε καὶ ἔχρισεν λίπ' ἐλαίῳ, <rtc lang="grc" translate="no">ἀμφὶ δ' ἄρα χλαίνας οὔλας βάλεν ἠδὲ χιτῶνας: <rtc lang="grc" translate="no">δαινυμένους δ' ἐὺ πάντας ἐφεύρομεν ἐν μεγάροισιν. <rtc lang="grc" translate="no">οἱ δ' ἐπεὶ ἀλλήλους εἶδον φράσσαντό τ' ἐσάντα, <rtc lang="grc" translate="no">κλαῖον ὀδυρόμενοι, περὶ δὲ στεναχίζετο δῶμα. <rtc lang="grc" translate="no">ἡ δέ μευ ἄγχι στᾶσα προσηύδα δῖα θεάων:</rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">"'μηκέτι νῦν θαλερὸν γόον ὄρνυτε: οἶδα καὶ αὐτὴ <rtc lang="grc" translate="no">ἠμὲν ὅσ' ἐν πόντῳ πάθετ' ἄλγεα ἰχθυόεντι, <rtc lang="grc" translate="no">ἠδ' ὅσ' ἀνάρσιοι ἄνδρες ἐδηλήσαντ' ἐπὶ χέρσου. <rtc lang="grc" translate="no">ἀλλ' ἄγετ' ἐσθίετε βρώμην καὶ πίνετε οἶνον, <rtc lang="grc" translate="no">εἰς ὅ κεν αὖτις θυμὸν ἐνὶ στήθεσσι λάβητε, <rtc lang="grc" translate="no">οἷον ὅτε πρώτιστον ἐλείπετε πατρίδα γαῖαν <rtc lang="grc" translate="no">τρηχείης Ἰθάκης. νῦν δ' ἀσκελέες καὶ ἄθυμοι, <rtc lang="grc" translate="no">αἰὲν ἄλης χαλεπῆς μεμνημένοι, οὐδέ ποθ' ὕμιν <rtc lang="grc" translate="no">θυμὸς ἐν εὐφροσύνῃ, ἐπεὶ ἦ μάλα πολλὰ πέποσθε.'</rtc></rtc></rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">"ὣς ἔφαθ', ἡμῖν δ' αὖτ' ἐπεπείθετο θυμὸς ἀγήνωρ. <rtc lang="grc" translate="no">ἔνθα μὲν ἤματα πάντα τελεσφόρον εἰς ἐνιαυτὸν <rtc lang="grc" translate="no">ἥμεθα δαινύμενοι κρέα τ' ἄσπετα καὶ μέθυ ἡδύ: <rtc lang="grc" translate="no">ἀλλ' ὅτε δή ῥ' ἐνιαυτὸς ἔην, περὶ δ' ἔτραπον ὧραι <rtc lang="grc" translate="no">μηνῶν φθινόντων, περὶ δ' ἤματα μακρὰ τελέσθη, <rtc lang="grc" translate="no">καὶ τότε μ' ἐκκαλέσαντες ἔφαν ἐρίηρες ἑταῖροι:</rtc></rtc></rtc></rtc></rtc></rtc></ruby> <ruby><rtc lang="grc" translate="no">"'δαιμόνι', ἤδη νῦν μιμνήσκεο πατρίδος αἴης, <rtc lang="grc" translate="no">εἴ τοι θέσφατόν ἐστι σαωθῆναι καὶ ἱκέσθαι <rtc lang="grc" translate="no">οἶκον ἐς ὑψόροφον καὶ σὴν ἐς πατρίδα γαῖαν.'</rtc></rtc></rtc></ruby> <ruby><rtc lang="grc" translate="no">"ὣς ἔφαν, αὐτὰρ ἐμοί γ' ἐπεπείθετο θυμὸς ἀγήνωρ. <rtc lang="grc" translate="no">ὣς τότε μὲν πρόπαν ἦμαρ ἐς ἠέλιον καταδύντα <rtc lang="grc" translate="no">ἥμεθα, δαινύμενοι κρέα τ' ἄσπετα καὶ μέθυ ἡδύ: <rtc lang="grc" translate="no">ἦμος δ' ἠέλιος κατέδυ καὶ ἐπὶ κνέφας ἦλθεν, <rtc lang="grc" translate="no">οἱ μὲν κοιμήσαντο κατὰ μέγαρα σκιόεντα. <rtc lang="grc" translate="no">αὐτὰρ ἐγὼ Κίρκης ἐπιβὰς περικαλλέος εὐνῆς <rtc lang="grc" translate="no">γούνων ἐλλιτάνευσα, θεὰ δέ μευ ἔκλυεν αὐδῆς: <rtc lang="grc" translate="no">καί μιν φωνήσας ἔπεα πτερόεντα προσηύδων:</rtc></rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">"'ὢ Κίρκη, τέλεσόν μοι ὑπόσχεσιν ἥν περ ὑπέστης, <rtc lang="grc" translate="no">οἴκαδε πεμψέμεναι: θυμὸς δέ μοι ἔσσυται ἤδη, <rtc lang="grc" translate="no">ἠδ' ἄλλων ἑτάρων, οἵ μευ φθινύθουσι φίλον κῆρ <rtc lang="grc" translate="no">ἀμφ' ἔμ' ὀδυρόμενοι, ὅτε που σύ γε νόσφι γένηαι.'</rtc></rtc></rtc></rtc></ruby> <ruby><rtc lang="grc" translate="no">"ὣς ἐφάμην, ἡ δ' αὐτίκ' ἀμείβετο δῖα θεάων: <rtc lang="grc" translate="no">'διογενὲς Λαερτιάδη, πολυμήχαν' Ὀδυσσεῦ, <rtc lang="grc" translate="no">μηκέτι νῦν ἀέκοντες ἐμῷ ἐνὶ μίμνετε οἴκῳ. <rtc lang="grc" translate="no">ἀλλ' ἄλλην χρὴ πρῶτον ὁδὸν τελέσαι καὶ ἱκέσθαι <rtc lang="grc" translate="no">εἰς Ἀίδαο δόμους καὶ ἐπαινῆς Περσεφονείης, <rtc lang="grc" translate="no">ψυχῇ χρησομένους Θηβαίου Τειρεσίαο, <rtc lang="grc" translate="no">μάντηος ἀλαοῦ, τοῦ τε φρένες ἔμπεδοί εἰσι: <rtc lang="grc" translate="no">τῷ καὶ τεθνηῶτι νόον πόρε Περσεφόνεια, <rtc lang="grc" translate="no">οἴῳ πεπνῦσθαι, τοὶ δὲ σκιαὶ ἀίσσουσιν.'</rtc></rtc></rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">"ὣς ἔφατ', αὐτὰρ ἐμοί γε κατεκλάσθη φίλον ἦτορ: <rtc lang="grc" translate="no">κλαῖον δ' ἐν λεχέεσσι καθήμενος, οὐδέ νύ μοι κῆρ <rtc lang="grc" translate="no">ἤθελ' ἔτι ζώειν καὶ ὁρᾶν φάος ἠελίοιο. <rtc lang="grc" translate="no">αὐτὰρ ἐπεὶ κλαίων τε κυλινδόμενος τ' ἐκορέσθην, <rtc lang="grc" translate="no">καὶ τότε δή μιν ἔπεσσιν ἀμειβόμενος προσέειπον:</rtc></rtc></rtc></rtc></rtc></ruby> <ruby><rtc lang="grc" translate="no">"'ὢ Κίρκη, τίς γὰρ ταύτην ὁδὸν ἡγεμονεύσει; <rtc lang="grc" translate="no">εἰς Ἄϊδος δ' οὔ πώ τις ἀφίκετο νηὶ μελαίνῃ.' <rtc lang="grc" translate="no">"ὣς ἐφάμην, ἡ δ' αὐτίκ' ἀμείβετο δῖα θεάων: <rtc lang="grc" translate="no">'διογενὲς Λαερτιάδη, πολυμήχαν' Ὀδυσσεῦ, <rtc lang="grc" translate="no">μή τί τοι ἡγεμόνος γε ποθὴ παρὰ νηὶ μελέσθω, <rtc lang="grc" translate="no">ἱστὸν δὲ στήσας, ἀνά θ' ἱστία λευκὰ πετάσσας <rtc lang="grc" translate="no">ἧσθαι: τὴν δέ κέ τοι πνοιὴ Βορέαο φέρῃσιν. <rtc lang="grc" translate="no">ἀλλ' ὁπότ' ἂν δὴ νηὶ δι' Ὠκεανοῖο περήσῃς, <rtc lang="grc" translate="no">ἔνθ' ἀκτή τε λάχεια καὶ ἄλσεα Περσεφονείης, <rtc lang="grc" translate="no">μακραί τ' αἴγειροι καὶ ἰτέαι ὠλεσίκαρποι, <rtc lang="grc" translate="no">νῆα μὲν αὐτοῦ κέλσαι ἐπ' Ὠκεανῷ βαθυδίνῃ, <rtc lang="grc" translate="no">αὐτὸς δ' εἰς Ἀίδεω ἰέναι δόμον εὐρώεντα. <rtc lang="grc" translate="no">ἔνθα μὲν εἰς Ἀχέροντα Πυριφλεγέθων τε ῥέουσιν <rtc lang="grc" translate="no">Κώκυτός θ', ὃς δὴ Στυγὸς ὕδατός ἐστιν ἀπορρώξ, <rtc lang="grc" translate="no">πέτρη τε ξύνεσίς τε δύω ποταμῶν ἐριδούπων: <rtc lang="grc" translate="no">ἔνθα δ' ἔπειθ', ἥρως, χριμφθεὶς πέλας, ὥς σε κελεύω, <rtc lang="grc" translate="no">βόθρον ὀρύξαι, ὅσον τε πυγούσιον ἔνθα καὶ ἔνθα, <rtc lang="grc" translate="no">ἀμφ' αὐτῷ δὲ χοὴν χεῖσθαι πᾶσιν νεκύεσσιν, <rtc lang="grc" translate="no">πρῶτα μελικρήτῳ, μετέπειτα δὲ ἡδέι οἴνῳ, <rtc lang="grc" translate="no">τὸ τρίτον αὖθ' ὕδατι: ἐπὶ δ' ἄλφιτα λευκὰ παλύνειν. <rtc lang="grc" translate="no">πολλὰ δὲ γουνοῦσθαι νεκύων ἀμενηνὰ κάρηνα, <rtc lang="grc" translate="no">ἐλθὼν εἰς Ἰθάκην στεῖραν βοῦν, ἥ τις ἀρίστη, <rtc lang="grc" translate="no">ῥέξειν ἐν μεγάροισι πυρήν τ' ἐμπλησέμεν ἐσθλῶν, <rtc lang="grc" translate="no">Τειρεσίῃ δ' ἀπάνευθεν ὄιν ἱερευσέμεν οἴῳ <rtc lang="grc" translate="no">παμμέλαν', ὃς μήλοισι μεταπρέπει ὑμετέροισιν. <rtc lang="grc" translate="no">αὐτὰρ ἐπὴν εὐχῇσι λίσῃ κλυτὰ ἔθνεα νεκρῶν, <rtc lang="grc" translate="no">ἔνθ' ὄιν ἀρνειὸν ῥέζειν θῆλύν τε μέλαιναν <rtc lang="grc" translate="no">εἰς Ἔρεβος στρέψας, αὐτὸς δ' ἀπονόσφι τραπέσθαι <rtc lang="grc" translate="no">ἱέμενος ποταμοῖο ῥοάων: ἔνθα δὲ πολλαὶ <rtc lang="grc" translate="no">ψυχαὶ ἐλεύσονται νεκύων κατατεθνηώτων. <rtc lang="grc" translate="no">δὴ τότ' ἔπειθ' ἑτάροισιν ἐποτρῦναι καὶ ἀνῶξαι <rtc lang="grc" translate="no">μῆλα, τὰ δὴ κατάκειτ' ἐσφαγμένα νηλέι χαλκῷ, <rtc lang="grc" translate="no">δείραντας κατακῆαι, ἐπεύξασθαι δὲ θεοῖσιν, <rtc lang="grc" translate="no">ἰφθίμῳ τ' Ἀίδῃ καὶ ἐπαινῇ Περσεφονείῃ: <rtc lang="grc" translate="no">αὐτὸς δὲ ξίφος ὀξὺ ἐρυσσάμενος παρὰ μηροῦ <rtc lang="grc" translate="no">ἧσθαι, μηδὲ ἐᾶν νεκύων ἀμενηνὰ κάρηνα <rtc lang="grc" translate="no">αἵματος ἆσσον ἴμεν, πρὶν Τειρεσίαο πυθέσθαι. <rtc lang="grc" translate="no">ἔνθα τοι αὐτίκα μάντις ἐλεύσεται, ὄρχαμε λαῶν, <rtc lang="grc" translate="no">ὅς κέν τοι εἴπῃσιν ὁδὸν καὶ μέτρα κελεύθου <rtc lang="grc" translate="no">νόστον θ', ὡς ἐπὶ πόντον ἐλεύσεαι ἰχθυόεντα.'</rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">"ὣς ἔφατ', αὐτίκα δὲ χρυσόθρονος ἤλυθεν Ἠώς. <rtc lang="grc" translate="no">ἀμφὶ δέ με χλαῖνάν τε χιτῶνά τε εἵματα ἕσσεν: <rtc lang="grc" translate="no">αὐτὴ δ' ἀργύφεον φᾶρος μέγα ἕννυτο νύμφη, <rtc lang="grc" translate="no">λεπτὸν καὶ χαρίεν, περὶ δὲ ζώνην βάλετ' ἰξυῖ <rtc lang="grc" translate="no">καλὴν χρυσείην, κεφαλῇ δ' ἐπέθηκε καλύπτρην. <rtc lang="grc" translate="no">αὐτὰρ ἐγὼ διὰ δώματ' ἰὼν ὤτρυνον ἑταίρους <rtc lang="grc" translate="no">μειλιχίοις ἐπέεσσι παρασταδὸν ἄνδρα ἕκαστον:</rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">"'μηκέτι νῦν εὕδοντες ἀωτεῖτε γλυκὺν ὕπνον, <rtc lang="grc" translate="no">ἀλλ' ἴομεν: δὴ γάρ μοι ἐπέφραδε πότνια Κίρκη.'</rtc></rtc></ruby> <ruby><rtc lang="grc" translate="no">"ὣς ἐφάμην, τοῖσιν δ' ἐπεπείθετο θυμὸς ἀγήνωρ. <rtc lang="grc" translate="no">οὐδὲ μὲν οὐδ' ἔνθεν περ ἀπήμονας ἦγον ἑταίρους. <rtc lang="grc" translate="no">Ἐλπήνωρ δέ τις ἔσκε νεώτατος, οὔτε τι λίην <rtc lang="grc" translate="no">ἄλκιμος ἐν πολέμῳ οὔτε φρεσὶν ᾗσιν ἀρηρώς: <rtc lang="grc" translate="no">ὅς μοι ἄνευθ' ἑτάρων ἱεροῖς ἐν δώμασι Κίρκης, <rtc lang="grc" translate="no">ψύχεος ἱμείρων, κατελέξατο οἰνοβαρείων. <rtc lang="grc" translate="no">κινυμένων δ' ἑτάρων ὅμαδον καὶ δοῦπον ἀκούσας <rtc lang="grc" translate="no">ἐξαπίνης ἀνόρουσε καὶ ἐκλάθετο φρεσὶν ᾗσιν <rtc lang="grc" translate="no">ἄψορρον καταβῆναι ἰὼν ἐς κλίμακα μακρήν, <rtc lang="grc" translate="no">ἀλλὰ καταντικρὺ τέγεος πέσεν: ἐκ δέ οἱ αὐχὴν <rtc lang="grc" translate="no">ἀστραγάλων ἐάγη, ψυχὴ δ' Ἄϊδόσδε κατῆλθεν.</rtc></rtc></rtc></rtc></rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">"ἐρχομένοισι δὲ τοῖσιν ἐγὼ μετὰ μῦθον ἔειπον: <rtc lang="grc" translate="no">'φάσθε νύ που οἶκόνδε φίλην ἐς πατρίδα γαῖαν <rtc lang="grc" translate="no">ἔρχεσθ': ἄλλην δ' ἧμιν ὁδὸν τεκμήρατο Κίρκη, <rtc lang="grc" translate="no">εἰς Ἀίδαο δόμους καὶ ἐπαινῆς Περσεφονείης <rtc lang="grc" translate="no">ψυχῇ χρησομένους Θηβαίου Τειρεσίαο.'</rtc></rtc></rtc></rtc></rtc></ruby> <ruby><rtc lang="grc" translate="no">"ὣς ἐφάμην, τοῖσιν δὲ κατεκλάσθη φίλον ἦτορ, <rtc lang="grc" translate="no">ἑζόμενοι δὲ κατ' αὖθι γόων τίλλοντό τε χαίτας: <rtc lang="grc" translate="no">ἀλλ' οὐ γάρ τις πρῆξις ἐγίγνετο μυρομένοισιν.</rtc></rtc></rtc></ruby> <ruby><rtc lang="grc" translate="no">"ἀλλ' ὅτε δή ῥ' ἐπὶ νῆα θοὴν καὶ θῖνα θαλάσσης <rtc lang="grc" translate="no">ᾔομεν ἀχνύμενοι θαλερὸν κατὰ δάκρυ χέοντες, <rtc lang="grc" translate="no">τόφρα δ' ἄρ' οἰχομένη Κίρκη παρὰ νηὶ μελαίνῃ <rtc lang="grc" translate="no">ἀρνειὸν κατέδησεν ὄιν θῆλύν τε μέλαιναν, <rtc lang="grc" translate="no">ῥεῖα παρεξελθοῦσα: τίς ἂν θεὸν οὐκ ἐθέλοντα <rtc lang="grc" translate="no">ὀφθαλμοῖσιν ἴδοιτ' ἢ ἔνθ' ἢ ἔνθα κιόντα;</rtc></rtc></rtc></rtc></rtc></rtc></ruby></ol><nav><a href="#!/odyssey/" rel="contents">Table of Contents</a> <a href="#!/odyssey/book9/" rel="next">Previous</a> <a href="#!/odyssey/book11/" rel="next">Next</a></nav></section><small>Translated by <u>Samuel Butler</u>, <span itemprop="copyrightYear">1900</span>.<br/>Original Greek and English translation are in public domain.</small></article>