<article itemscope itemtype="http://schema.org/Book http://schema.org/PublicationVolume"><meta itemprop="volumeNumber" content="8"><h2 itemprop="name">The Odyssey</h2><u itemprop="author">Homer</u><section itemscope itemtype="http://schema.org/Book http://schema.org/PublicationIssue"><nav><a href="#!/odyssey/" rel="contents">Table of Contents</a> <a href="#!/odyssey/book21/" rel="next">Previous</a> <a href="#!/odyssey/book23/" rel="next">Next</a></nav><meta itemprop="issueNumber" content="22"><h3 itemprop="name">Book 22</h3><aside>Be mindful that the English translation provided is but <em>one</em> possible translation. Only the original Greek is held as authoritative and sacred.</aside><ol><ruby><rtc lang="grc" translate="no">αὐτὰρ ὁ γυμνώθη ῥακέων πολύμητις Ὀδυσσεύς, <rtc lang="grc" translate="no">ἆλτο δ' ἐπὶ μέγαν οὐδόν, ἔχων βιὸν ἠδὲ φαρέτρην <rtc lang="grc" translate="no">ἰῶν ἐμπλείην, ταχέας δ' ἐκχεύατ' ὀϊστοὺς <rtc lang="grc" translate="no">αὐτοῦ πρόσθε ποδῶν, μετὰ δὲ μνηστῆρσιν ἔειπεν: <rtc lang="grc" translate="no">"οὗτος μὲν δὴ ἄεθλος ἀάατος ἐκτετέλεσται: <rtc lang="grc" translate="no">νῦν αὖτε σκοπὸν ἄλλον, ὃν οὔ πώ τις βάλεν ἀνήρ, <rtc lang="grc" translate="no">εἴσομαι, αἴ κε τύχωμι, πόρῃ δέ μοι εὖχος Ἀπόλλων."</rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">ἦ καὶ ἐπ' Ἀντινόῳ ἰθύνετο πικρὸν ὀϊστόν. <rtc lang="grc" translate="no">ἦ τοι ὁ καλὸν ἄλεισον ἀναιρήσεσθαι ἔμελλε, <rtc lang="grc" translate="no">χρύσεον ἄμφωτον, καὶ δὴ μετὰ χερσὶν ἐνώμα, <rtc lang="grc" translate="no">ὄφρα πίοι οἴνοιο: φόνος δέ οἱ οὐκ ἐνὶ θυμῷ <rtc lang="grc" translate="no">μέμβλετο: τίς κ' οἴοιτο μετ' ἀνδράσι δαιτυμόνεσσι <rtc lang="grc" translate="no">μοῦνον ἐνὶ πλεόνεσσι, καὶ εἰ μάλα καρτερὸς εἴη, <rtc lang="grc" translate="no">οἷ τεύξειν θάνατόν τε κακὸν καὶ κῆρα μέλαιναν; <rtc lang="grc" translate="no">τὸν δ' Ὀδυσεὺς κατὰ λαιμὸν ἐπισχόμενος βάλεν ἰῷ, <rtc lang="grc" translate="no">ἀντικρὺ δ' ἁπαλοῖο δι' αὐχένος ἤλυθ' ἀκωκή. <rtc lang="grc" translate="no">ἐκλίνθη δ' ἑτέρωσε, δέπας δέ οἱ ἔκπεσε χειρὸς <rtc lang="grc" translate="no">βλημένου, αὐτίκα δ' αὐλὸς ἀνὰ ῥῖνας παχὺς ἦλθεν <rtc lang="grc" translate="no">αἵματος ἀνδρομέοιο: θοῶς δ' ἀπὸ εἷο τράπεζαν <rtc lang="grc" translate="no">ὦσε ποδὶ πλήξας, ἀπὸ δ' εἴδατα χεῦεν ἔραζε: <rtc lang="grc" translate="no">σῖτός τε κρέα τ' ὀπτὰ φορύνετο. τοὶ δ' ὁμάδησαν <rtc lang="grc" translate="no">μνηστῆρες κατὰ δώμαθ', ὅπως ἴδον ἄνδρα πεσόντα, <rtc lang="grc" translate="no">ἐκ δὲ θρόνων ἀνόρουσαν ὀρινθέντες κατὰ δῶμα, <rtc lang="grc" translate="no">πάντοσε παπταίνοντες ἐϋδμήτους ποτὶ τοίχους: <rtc lang="grc" translate="no">οὐδέ πη ἀσπὶς ἔην οὐδ' ἄλκιμον ἔγχος ἑλέσθαι. <rtc lang="grc" translate="no">νείκειον δ' Ὀδυσῆα χολωτοῖσιν ἐπέεσσι:</rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">"ξεῖνε, κακῶς ἀνδρῶν τοξάζεαι: οὐκέτ' ἀέθλων <rtc lang="grc" translate="no">ἄλλων ἀντιάσεις: νῦν τοι σῶς αἰπὺς ὄλεθρος. <rtc lang="grc" translate="no">καὶ γὰρ δὴ νῦν φῶτα κατέκτανες ὃς μέγ' ἄριστος <rtc lang="grc" translate="no">κούρων εἰν Ἰθάκῃ: τῷ σ' ἐνθάδε γῦπες ἔδονται."</rtc></rtc></rtc></rtc></ruby> <ruby><rtc lang="grc" translate="no">ἴσκεν ἕκαστος ἀνήρ, ἐπεὶ ἦ φάσαν οὐκ ἐθέλοντα <rtc lang="grc" translate="no">ἄνδρα κατακτεῖναι: τὸ δὲ νήπιοι οὐκ ἐνόησαν, <rtc lang="grc" translate="no">ὡς δή σφιν καὶ πᾶσιν ὀλέθρου πείρατ' ἐφῆπτο. <rtc lang="grc" translate="no">τοὺς δ' ἄρ' ὑπόδρα ἰδὼν προσέφη πολύμητις Ὀδυσσεύς:</rtc></rtc></rtc></rtc></ruby> <ruby><rtc lang="grc" translate="no">"ὦ κύνες, οὔ μ' ἔτ' ἐφάσκεθ' ὑπότροπον οἴκαδ' ἱκέσθαι <rtc lang="grc" translate="no">δήμου ἄπο Τρώων, ὅτι μοι κατεκείρετε οἶκον, <rtc lang="grc" translate="no">δμῳῇσιν δὲ γυναιξὶ παρευνάζεσθε βιαίως, <rtc lang="grc" translate="no">αὐτοῦ τε ζώοντος ὑπεμνάασθε γυναῖκα, <rtc lang="grc" translate="no">οὔτε θεοὺς δείσαντες, οἳ οὐρανὸν εὐρὺν ἔχουσιν, <rtc lang="grc" translate="no">οὔτε τιν' ἀνθρώπων νέμεσιν κατόπισθεν ἔσεσθαι: <rtc lang="grc" translate="no">νῦν ὑμῖν καὶ πᾶσιν ὀλέθρου πείρατ' ἐφῆπται." <rtc lang="grc" translate="no">ὣς φάτο, τοὺς δ' ἄρα πάντας ὑπὸ χλωρὸν δέος εἷλεν: <rtc lang="grc" translate="no">πάπτηνεν δὲ ἕκαστος ὅπη φύγοι αἰπὺν ὄλεθρον. <rtc lang="grc" translate="no">Εὐρύμαχος δέ μιν οἶος ἀμειβόμενος προσέειπεν:</rtc></rtc></rtc></rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">"εἰ μὲν δὴ Ὀδυσεὺς Ἰθακήσιος εἰλήλουθας, <rtc lang="grc" translate="no">ταῦτα μὲν αἴσιμα εἶπας, ὅσα ῥέζεσκον Ἀχαιοί, <rtc lang="grc" translate="no">πολλὰ μὲν ἐν μεγάροισιν ἀτάσθαλα, πολλὰ δ' ἐπ' ἀγροῦ. <rtc lang="grc" translate="no">ἀλλ' ὁ μὲν ἤδη κεῖται ὃς αἴτιος ἔπλετο πάντων, <rtc lang="grc" translate="no">Ἀντίνοος: οὗτος γὰρ ἐπίηλεν τάδε ἔργα, <rtc lang="grc" translate="no">οὔ τι γάμου τόσσον κεχρημένος οὐδὲ χατίζων, <rtc lang="grc" translate="no">ἀλλ' ἄλλα φρονέων, τά οἱ οὐκ ἐτέλεσσε Κρονίων, <rtc lang="grc" translate="no">ὄφρ' Ἰθάκης κατὰ δῆμον ἐϋκτιμένης βασιλεύοι <rtc lang="grc" translate="no">αὐτός, ἀτὰρ σὸν παῖδα κατακτείνειε λοχήσας. <rtc lang="grc" translate="no">νῦν δ' ὁ μὲν ἐν μοίρῃ πέφαται, σὺ δὲ φείδεο λαῶν <rtc lang="grc" translate="no">σῶν: ἀτὰρ ἄμμες ὄπισθεν ἀρεσσάμενοι κατὰ δῆμον, <rtc lang="grc" translate="no">ὅσσα τοι ἐκπέποται καὶ ἐδήδοται ἐν μεγάροισι, <rtc lang="grc" translate="no">τιμὴν ἀμφὶς ἄγοντες ἐεικοσάβοιον ἕκαστος, <rtc lang="grc" translate="no">χαλκόν τε χρυσόν τ' ἀποδώσομεν, εἰς ὅ κε σὸν κῆρ <rtc lang="grc" translate="no">ἰανθῇ: πρὶν δ' οὔ τι νεμεσσητὸν κεχολῶσθαι."</rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">τὸν δ' ἄρ' ὑπόδρα ἰδὼν προσέφη πολύμητις Ὀδυσσεύς: <rtc lang="grc" translate="no">"Εὐρύμαχ', οὐδ' εἴ μοι πατρώϊα πάντ' ἀποδοῖτε, <rtc lang="grc" translate="no">ὅσσα τε νῦν ὔμμ' ἐστὶ καὶ εἴ ποθεν ἄλλ' ἐπιθεῖτε, <rtc lang="grc" translate="no">οὐδέ κεν ὣς ἔτι χεῖρας ἐμὰς λήξαιμι φόνοιο <rtc lang="grc" translate="no">πρὶν πᾶσαν μνηστῆρας ὑπερβασίην ἀποτῖσαι. <rtc lang="grc" translate="no">νῦν ὑμῖν παράκειται ἐναντίον ἠὲ μάχεσθαι <rtc lang="grc" translate="no">ἢ φεύγειν, ὅς κεν θάνατον καὶ κῆρας ἀλύξῃ: <rtc lang="grc" translate="no">ἀλλά τιν' οὐ φεύξεσθαι ὀί̈ομαι αἰπὺν ὄλεθρον."</rtc></rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">ὣς φάτο, τῶν δ' αὐτοῦ λύτο γούνατα καὶ φίλον ἦτορ. <rtc lang="grc" translate="no">τοῖσιν δ' Εὐρύμαχος προσεφώνεε δεύτερον αὖτις:</rtc></rtc></ruby> <ruby><rtc lang="grc" translate="no">"ὦ φίλοι, οὐ γὰρ σχήσει ἀνὴρ ὅδε χεῖρας ἀάπτους, <rtc lang="grc" translate="no">ἀλλ' ἐπεὶ ἔλλαβε τόξον ἐύ̈ξοον ἠδὲ φαρέτρην, <rtc lang="grc" translate="no">οὐδοῦ ἄπο ξεστοῦ τοξάσσεται, εἰς ὅ κε πάντας <rtc lang="grc" translate="no">ἄμμε κατακτείνῃ: ἀλλὰ μνησώμεθα χάρμης. <rtc lang="grc" translate="no">φάσγανά τε σπάσσασθε καὶ ἀντίσχεσθε τραπέζας <rtc lang="grc" translate="no">ἰῶν ὠκυμόρων: ἐπὶ δ' αὐτῷ πάντες ἔχωμεν <rtc lang="grc" translate="no">ἀθρόοι, εἴ κέ μιν οὐδοῦ ἀπώσομεν ἠδὲ θυράων, <rtc lang="grc" translate="no">ἔλθωμεν δ' ἀνὰ ἄστυ, βοὴ δ' ὤκιστα γένοιτο: <rtc lang="grc" translate="no">τῷ κε τάχ' οὗτος ἀνὴρ νῦν ὕστατα τοξάσσαιτο." <rtc lang="grc" translate="no">ὣς ἄρα φωνήσας εἰρύσσατο φάσγανον ὀξὺ <rtc lang="grc" translate="no">χάλκεον, ἀμφοτέρωθεν ἀκαχμένον, ἆλτο δ' ἐπ' αὐτῷ <rtc lang="grc" translate="no">σμερδαλέα ἰάχων: ὁ δ' ἁμαρτῆ δῖος Ὀδυσσεὺς <rtc lang="grc" translate="no">ἰὸν ἀποπροίει, βάλε δὲ στῆθος παρὰ μαζόν, <rtc lang="grc" translate="no">ἐν δέ οἱ ἥπατι πῆξε θοὸν βέλος: ἐκ δ' ἄρα χειρὸς <rtc lang="grc" translate="no">φάσγανον ἧκε χαμᾶζε, περιρρηδὴς δὲ τραπέζῃ <rtc lang="grc" translate="no">κάππεσεν ἰδνωθείς, ἀπὸ δ' εἴδατα χεῦεν ἔραζε <rtc lang="grc" translate="no">καὶ δέπας ἀμφικύπελλον: ὁ δὲ χθόνα τύπτε μετώπῳ <rtc lang="grc" translate="no">θυμῷ ἀνιάζων, ποσὶ δὲ θρόνον ἀμφοτέροισι <rtc lang="grc" translate="no">λακτίζων ἐτίνασσε: κατ' ὀφθαλμῶν δ' ἔχυτ' ἀχλύς.</rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">Ἀμφίνομος δ' Ὀδυσῆος ἐείσατο κυδαλίμοιο <rtc lang="grc" translate="no">ἀντίος ἀί̈ξας, εἴρυτο δὲ φάσγανον ὀξύ, <rtc lang="grc" translate="no">εἴ πώς οἱ εἴξειε θυράων. ἀλλ' ἄρα μιν φθῆ <rtc lang="grc" translate="no">Τηλέμαχος κατόπισθε βαλὼν χαλκήρεϊ δουρὶ <rtc lang="grc" translate="no">ὤμων μεσσηγύς, διὰ δὲ στήθεσφιν ἔλασσεν: <rtc lang="grc" translate="no">δούπησεν δὲ πεσών, χθόνα δ' ἤλασε παντὶ μετώπῳ. <rtc lang="grc" translate="no">Τηλέμαχος δ' ἀπόρουσε, λιπὼν δολιχόσκιον ἔγχος <rtc lang="grc" translate="no">αὐτοῦ ἐν Ἀμφινόμῳ: περὶ γὰρ δίε μή τις Ἀχαιῶν <rtc lang="grc" translate="no">ἔγχος ἀνελκόμενον δολιχόσκιον ἢ ἐλάσειε <rtc lang="grc" translate="no">φασγάνῳ ἀί̈ξας ἠὲ προπρηνέα τύψας. <rtc lang="grc" translate="no">βῆ δὲ θέειν, μάλα δ' ὦκα φίλον πατέρ' εἰσαφίκανεν, <rtc lang="grc" translate="no">ἀγχοῦ δ' ἱστάμενος ἔπεα πτερόεντα προσηύδα:</rtc></rtc></rtc></rtc></rtc></rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">"ὦ πάτερ, ἤδη τοι σάκος οἴσω καὶ δύο δοῦρε <rtc lang="grc" translate="no">καὶ κυνέην πάγχαλκον, ἐπὶ κροτάφοις ἀραρυῖαν <rtc lang="grc" translate="no">αὐτός τ' ἀμφιβαλεῦμαι ἰών, δώσω δὲ συβώτῃ <rtc lang="grc" translate="no">καὶ τῷ βουκόλῳ ἄλλα: τετευχῆσθαι γὰρ ἄμεινον."</rtc></rtc></rtc></rtc></ruby> <ruby><rtc lang="grc" translate="no">τὸν δ' ἀπαμειβόμενος προσέφη πολύμητις Ὀδυσσεύς: <rtc lang="grc" translate="no">"οἶσε θέων, ἧός μοι ἀμύνεσθαι πάρ' ὀϊστοί, <rtc lang="grc" translate="no">μή μ' ἀποκινήσωσι θυράων μοῦνον ἐόντα."</rtc></rtc></rtc></ruby> <ruby><rtc lang="grc" translate="no">ὣς φάτο, Τηλέμαχος δὲ φίλῳ ἐπεπείθετο πατρί, <rtc lang="grc" translate="no">βῆ δ' ἴμεναι θάλαμόνδ', ὅθι οἱ κλυτὰ τεύχεα κεῖτο. <rtc lang="grc" translate="no">ἔνθεν τέσσαρα μὲν σάκε' ἔξελε, δούρατα δ' ὀκτὼ <rtc lang="grc" translate="no">καὶ πίσυρας κυνέας χαλκήρεας ἱπποδασείας: <rtc lang="grc" translate="no">βῆ δὲ φέρων, μάλα δ' ὦκα φίλον πατέρ' εἰσαφίκανεν, <rtc lang="grc" translate="no">αὐτὸς δὲ πρώτιστα περὶ χροὶ̈ δύσετο χαλκόν: <rtc lang="grc" translate="no">ὣς δ' αὔτως τὼ δμῶε δυέσθην τεύχεα καλά, <rtc lang="grc" translate="no">ἔσταν δ' ἀμφ' Ὀδυσῆα δαί̈φρονα ποικιλομήτην.</rtc></rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">αὐτὰρ ὅ γ', ὄφρα μὲν αὐτῷ ἀμύνεσθαι ἔσαν ἰοί. <rtc lang="grc" translate="no">τόφρα μνηστήρων ἕνα γ' αἰεὶ ᾧ ἐνὶ οἴκῳ <rtc lang="grc" translate="no">βάλλε τιτυσκόμενος: τοὶ δ' ἀγχιστῖνοι ἔπιπτον. <rtc lang="grc" translate="no">αὐτὰρ ἐπεὶ λίπον ἰοὶ ὀϊστεύοντα ἄνακτα, <rtc lang="grc" translate="no">τόξον μὲν πρὸς σταθμὸν ἐϋσταθέος μεγάροιο <rtc lang="grc" translate="no">ἔκλιν' ἑστάμεναι, πρὸς ἐνώπια παμφανόωντα, <rtc lang="grc" translate="no">αὐτὸς δ' ἀμφ' ὤμοισι σάκος θέτο τετραθέλυμνον, <rtc lang="grc" translate="no">κρατὶ δ' ἐπ' ἰφθίμῳ κυνέην εὔτυκτον ἔθηκεν, <rtc lang="grc" translate="no">ἵππουριν, δεινὸν δὲ λόφος καθύπερθεν ἔνευεν: <rtc lang="grc" translate="no">εἵλετο δ' ἄλκιμα δοῦρε δύω κεκορυθμένα χαλκῷ. <rtc lang="grc" translate="no">ὀρσοθύρη δέ τις ἔσκεν ἐϋδμήτῳ ἐνὶ τοίχῳ, <rtc lang="grc" translate="no">ἀκρότατον δὲ παρ' οὐδὸν ἐϋσταθέος μεγάροιο <rtc lang="grc" translate="no">ἦν ὁδὸς ἐς λαύρην, σανίδες δ' ἔχον εὖ ἀραρυῖαι. <rtc lang="grc" translate="no">τὴν δ' Ὀδυσεὺς φράζεσθαι ἀνώγει δῖον ὑφορβὸν <rtc lang="grc" translate="no">ἑσταότ' ἄγχ' αὐτῆς: μία δ' οἴη γίγνετ' ἐφορμή. <rtc lang="grc" translate="no">τοῖς δ' Ἀγέλεως μετέειπεν, ἔπος πάντεσσι πιφαύσκων:</rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">"ὦ φίλοι, οὐκ ἂν δή τις ἀν' ὀρσοθύρην ἀναβαίη <rtc lang="grc" translate="no">καὶ εἴποι λαοῖσι, βοὴ δ' ὤκιστα γένοιτο; <rtc lang="grc" translate="no">τῷ κε τάχ' οὗτος ἀνὴρ νῦν ὕστατα τοξάσσαιτο."</rtc></rtc></rtc></ruby> <ruby><rtc lang="grc" translate="no">τὸν δ' αὖτε προσέειπε Μελάνθιος, αἰπόλος αἰγῶν: <rtc lang="grc" translate="no">"οὔ πως ἔστ', Ἀγέλαε διοτρεφές: ἄγχι γὰρ αἰνῶς <rtc lang="grc" translate="no">αὐλῆς καλὰ θύρετρα καὶ ἀργαλέον στόμα λαύρης: <rtc lang="grc" translate="no">καί χ' εἷς πάντας ἐρύκοι ἀνήρ, ὅς τ' ἄλκιμος εἴη. <rtc lang="grc" translate="no">ἀλλ' ἄγεθ', ὑμῖν τεύχε' ἐνείκω θωρηχθῆναι <rtc lang="grc" translate="no">ἐκ θαλάμου: ἔνδον γάρ, ὀί̈ομαι, οὐδέ πη ἄλλῃ <rtc lang="grc" translate="no">τεύχεα κατθέσθην Ὀδυσεὺς καὶ φαίδιμος υἱός."</rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">ὣς εἰπὼν ἀνέβαινε Μελάνθιος, αἰπόλος αἰγῶν, <rtc lang="grc" translate="no">εἰς θαλάμους Ὀδυσῆος ἀνὰ ῥῶγας μεγάροιο. <rtc lang="grc" translate="no">ἔνθεν δώδεκα μὲν σάκε' ἔξελε, τόσσα δὲ δοῦρα <rtc lang="grc" translate="no">καὶ τόσσας κυνέας χαλκήρεας ἱπποδασείας: <rtc lang="grc" translate="no">βῆ δ' ἴμεναι, μάλα δ' ὦκα φέρων μνηστῆρσιν ἔδωκεν. <rtc lang="grc" translate="no">καὶ τότ' Ὀδυσσῆος λύτο γούνατα καὶ φίλον ἦτορ, <rtc lang="grc" translate="no">ὡς περιβαλλομένους ἴδε τεύχεα χερσί τε δοῦρα <rtc lang="grc" translate="no">μακρὰ τινάσσοντας: μέγα δ' αὐτῷ φαίνετο ἔργον. <rtc lang="grc" translate="no">αἶψα δὲ Τηλέμαχον ἔπεα πτερόεντα προσηύδα:</rtc></rtc></rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">"Τηλέμαχ', ἦ μάλα δή τις ἐνὶ μεγάροισι γυναικῶν <rtc lang="grc" translate="no">νῶϊν ἐποτρύνει πόλεμον κακὸν ἠὲ Μελανθεύς."</rtc></rtc></ruby> <ruby><rtc lang="grc" translate="no">τὸν δ' αὖ Τηλέμαχος πεπνυμένος ἀντίον ηὔδα: <rtc lang="grc" translate="no">"ὦ πάτερ, αὐτὸς ἐγὼ τόδε γ' ἤμβροτον--οὐδέ τις ἄλλος <rtc lang="grc" translate="no">αἴτιος--ὃς θαλάμοιο θύρην πυκινῶς ἀραρυῖαν <rtc lang="grc" translate="no">κάλλιπον ἀγκλίνας: τῶν δὲ σκοπὸς ἦεν ἀμείνων. <rtc lang="grc" translate="no">ἀλλ' ἴθι, δῖ' Εὔμαιε, θύρην ἐπίθες θαλάμοιο <rtc lang="grc" translate="no">καὶ φράσαι ἤ τις ἄρ' ἐστὶ γυναικῶν ἣ τάδε ῥέζει, <rtc lang="grc" translate="no">ἢ υἱὸς Δολίοιο, Μελανθεύς, τόν περ ὀί̈ω."</rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">ὣς οἱ μὲν τοιαῦτα πρὸς ἀλλήλους ἀγόρευον, <rtc lang="grc" translate="no">βῆ δ' αὖτις θάλαμόνδε Μελάνθιος, αἰπόλος αἰγῶν, <rtc lang="grc" translate="no">οἴσων τεύχεα καλά. νόησε δὲ δῖος ὑφορβός, <rtc lang="grc" translate="no">αἶψα δ' Ὀδυσσῆα προσεφώνεεν ἐγγὺς ἐόντα:</rtc></rtc></rtc></rtc></ruby> <ruby><rtc lang="grc" translate="no">"διογενὲς Λαερτιάδη, πολυμήχαν' Ὀδυσσεῦ, <rtc lang="grc" translate="no">κεῖνος δ' αὖτ' ἀί̈δηλος ἀνήρ, ὃν ὀϊόμεθ' αὐτοί, <rtc lang="grc" translate="no">ἔρχεται ἐς θάλαμον: σὺ δέ μοι νημερτὲς ἐνίσπες, <rtc lang="grc" translate="no">ἤ μιν ἀποκτείνω, αἴ κε κρείσσων γε γένωμαι, <rtc lang="grc" translate="no">ἦε σοὶ ἐνθάδ' ἄγω, ἵν' ὑπερβασίας ἀποτίσῃ <rtc lang="grc" translate="no">πολλάς, ὅσσας οὗτος ἐμήσατο σῷ ἐνὶ οἴκῳ."</rtc></rtc></rtc></rtc></rtc></rtc></ruby> <ruby><rtc lang="grc" translate="no">τὸν δ' ἀπαμειβόμενος προσέφη πολύμητις Ὀδυσσεύς: <rtc lang="grc" translate="no">"ἦ τοι ἐγὼ καὶ Τηλέμαχος μνηστῆρας ἀγαυοὺς <rtc lang="grc" translate="no">σχήσομεν ἔντοσθεν μεγάρων, μάλα περ μεμαῶτας. <rtc lang="grc" translate="no">σφῶϊ δ' ἀποστρέψαντε πόδας καὶ χεῖρας ὕπερθεν <rtc lang="grc" translate="no">ἐς θάλαμον βαλέειν, σανίδας δ' ἐκδῆσαι ὄπισθε, <rtc lang="grc" translate="no">σειρὴν δὲ πλεκτὴν ἐξ αὐτοῦ πειρήναντε <rtc lang="grc" translate="no">κίον' ἀν' ὑψηλὴν ἐρύσαι πελάσαι τε δοκοῖσιν, <rtc lang="grc" translate="no">ὥς κεν δηθὰ ζωὸς ἐὼν χαλέπ' ἄλγεα πάσχῃ:"</rtc></rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">ὣς ἔφαθ', οἱ δ' ἄρα τοῦ μάλα μὲν κλύον ἠδ' ἐπίθοντο, <rtc lang="grc" translate="no">βὰν δ' ἴμεν ἐς θάλαμον, λαθέτην δέ μιν ἔνδον ἐόντα. <rtc lang="grc" translate="no">ἦ τοι ὁ μὲν θαλάμοιο μυχὸν κάτα τεύχε' ἐρεύνα, <rtc lang="grc" translate="no">τὼ δ' ἔσταν ἑκάτερθε παρὰ σταθμοῖσι μένοντε. <rtc lang="grc" translate="no">εὖθ' ὑπὲρ οὐδὸν ἔβαινε Μελάνθιος, αἰπόλος αἰγῶν, <rtc lang="grc" translate="no">τῇ ἑτέρῃ μὲν χειρὶ φέρων καλὴν τρυφάλειαν, <rtc lang="grc" translate="no">τῇ δ' ἑτέρῃ σάκος εὐρὺ γέρον, πεπαλαγμένον ἄζῃ, <rtc lang="grc" translate="no">Λαέρτεω ἥρωος, ὃ κουρίζων φορέεσκε: <rtc lang="grc" translate="no">δὴ τότε γ' ἤδη κεῖτο, ῥαφαὶ δὲ λέλυντο ἱμάντων: <rtc lang="grc" translate="no">τὼ δ' ἄρ' ἐπαί̈ξανθ' ἑλέτην ἔρυσάν τέ μιν εἴσω <rtc lang="grc" translate="no">κουρίξ, ἐν δαπέδῳ δὲ χαμαὶ βάλον ἀχνύμενον κῆρ, <rtc lang="grc" translate="no">σὺν δὲ πόδας χεῖράς τε δέον θυμαλγέϊ δεσμῷ <rtc lang="grc" translate="no">εὖ μάλ' ἀποστρέψαντε διαμπερές, ὡς ἐκέλευσεν <rtc lang="grc" translate="no">υἱὸς Λαέρταο, πολύτλας δῖος Ὀδυσσεύς: <rtc lang="grc" translate="no">σειρὴν δὲ πλεκτὴν ἐξ αὐτοῦ πειρήναντε <rtc lang="grc" translate="no">κίον' ἀν' ὑψηλὴν ἔρυσαν πέλασάν τε δοκοῖσι. <rtc lang="grc" translate="no">τὸν δ' ἐπικερτομέων προσέφης, Εὔμαιε συβῶτα:</rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">"νῦν μὲν δὴ μάλα πάγχυ, Μελάνθιε, νύκτα φυλάξεις, <rtc lang="grc" translate="no">εὐνῇ ἔνι μαλακῇ καταλέγμενος, ὥς σε ἔοικεν: <rtc lang="grc" translate="no">οὐδέ σέ γ' ἠριγένεια παρ' Ὠκεανοῖο ῥοάων <rtc lang="grc" translate="no">λήσει ἐπερχομένη χρυσόθρονος, ἡνίκ' ἀγινεῖς <rtc lang="grc" translate="no">αἶγας μνηστήρεσσι δόμον κάτα δαῖτα πένεσθαι."</rtc></rtc></rtc></rtc></rtc></ruby> <ruby><rtc lang="grc" translate="no">ὣς ὁ μὲν αὖθι λέλειπτο, ταθεὶς ὀλοῷ ἐνὶ δεσμῷ: <rtc lang="grc" translate="no">τὼ δ' ἐς τεύχεα δύντε, θύρην ἐπιθέντε φαεινήν, <rtc lang="grc" translate="no">βήτην εἰς Ὀδυσῆα δαί̈φρονα, ποικιλομήτην. <rtc lang="grc" translate="no">ἔνθα μένος πνείοντες ἐφέστασαν, οἱ μὲν ἐπ' οὐδοῦ <rtc lang="grc" translate="no">τέσσαρες, οἱ δ' ἔντοσθε δόμων πολέες τε καὶ ἐσθλοί. <rtc lang="grc" translate="no">τοῖσι δ' ἐπ' ἀγχίμολον θυγάτηρ Διὸς ἦλθεν Ἀθήνη, <rtc lang="grc" translate="no">Μέντορι εἰδομένη ἠμὲν δέμας ἠδὲ καὶ αὐδήν. <rtc lang="grc" translate="no">τὴν δ' Ὀδυσεὺς γήθησεν ἰδὼν καὶ μῦθον ἔειπε:</rtc></rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">"Μέντορ, ἄμυνον ἀρήν, μνῆσαι δ' ἑτάροιο φίλοιο, <rtc lang="grc" translate="no">ὅς σ' ἀγαθὰ ῥέζεσκον: ὁμηλικίην δέ μοί ἐσσι."</rtc></rtc></ruby> <ruby><rtc lang="grc" translate="no">ὣς φάτ', ὀϊόμενος λαοσσόον ἔμμεν Ἀθήνην. <rtc lang="grc" translate="no">μνηστῆρες δ' ἑτέρωθεν ὁμόκλεον ἐν μεγάροισι: <rtc lang="grc" translate="no">πρῶτος τήν γ' ἐνένιπε Δαμαστορίδης Ἀγέλαος:</rtc></rtc></rtc></ruby> <ruby><rtc lang="grc" translate="no">"Μέντορ, μή σ' ἐπέεσσι παραιπεπίθῃσιν Ὀδυσσεὺς <rtc lang="grc" translate="no">μνηστήρεσσι μάχεσθαι, ἀμυνέμεναι δέ οἱ αὐτῷ. <rtc lang="grc" translate="no">ὧδε γὰρ ἡμέτερόν γε νόον τελέεσθαι ὀί̈ω: <rtc lang="grc" translate="no">ὁππότε κεν τούτους κτέωμεν, πατέρ' ἠδὲ καὶ υἱόν, <rtc lang="grc" translate="no">ἐν δὲ σὺ τοῖσιν ἔπειτα πεφήσεαι, οἷα μενοινᾷς <rtc lang="grc" translate="no">ἔρδειν ἐν μεγάροις: σῷ δ' αὐτοῦ κράατι τίσεις. <rtc lang="grc" translate="no">αὐτὰρ ἐπὴν ὑμέων γε βίας ἀφελώμεθα χαλκῷ, <rtc lang="grc" translate="no">κτήμαθ' ὁπόσσα τοί ἐστι, τά τ' ἔνδοθι καὶ τὰ θύρηφι, <rtc lang="grc" translate="no">τοῖσιν Ὀδυσσῆος μεταμίξομεν: οὐδέ τοι υἷας <rtc lang="grc" translate="no">ζώειν ἐν μεγάροισιν ἐάσομεν, οὐδέ θύγατρας <rtc lang="grc" translate="no">οὐδ' ἄλοχον κεδνὴν Ἰθάκης κατὰ ἄστυ πολεύειν."</rtc></rtc></rtc></rtc></rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">ὣς φάτ', Ἀθηναίη δὲ χολώσατο κηρόθι μᾶλλον, <rtc lang="grc" translate="no">νείκεσσεν δ' Ὀδυσῆα χολωτοῖσιν ἐπέεσσιν:</rtc></rtc></ruby> <ruby><rtc lang="grc" translate="no">"οὐκέτι σοί γ', Ὀδυσεῦ, μένος ἔμπεδον οὐδέ τις ἀλκή <rtc lang="grc" translate="no">οἵη ὅτ' ἀμφ' Ἑλένῃ λευκωλένῳ εὐπατερείῃ, <rtc lang="grc" translate="no">εἰνάετες Τρώεσσιν ἐμάρναο νωλεμὲς αἰεί, <rtc lang="grc" translate="no">πολλοὺς δ' ἄνδρας ἔπεφνες ἐν αἰνῇ δηϊοτῆτι, <rtc lang="grc" translate="no">σῇ δ' ἥλω βουλῇ Πριάμου πόλις εὐρυάγυια. <rtc lang="grc" translate="no">πῶς δὴ νῦν, ὅτε σόν τε δόμον καὶ κτήμαθ' ἱκάνεις, <rtc lang="grc" translate="no">ἄντα μνηστήρων ὀλοφύρεαι ἄλκιμος εἶναι; <rtc lang="grc" translate="no">ἀλλ' ἄγε δεῦρο, πέπον, παρ' ἔμ' ἵστασο καὶ ἴδε ἔργον, <rtc lang="grc" translate="no">ὄφρ' εἰδῇς οἷός τοι ἐν ἀνδράσι δυσμενέεσσιν <rtc lang="grc" translate="no">Μέντωρ Ἀλκιμίδης εὐεργεσίας ἀποτίνειν."</rtc></rtc></rtc></rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">ἦ ῥα, καὶ οὔ πω πάγχυ δίδου ἑτεραλκέα νίκην, <rtc lang="grc" translate="no">ἀλλ' ἔτ' ἄρα σθένεός τε καὶ ἀλκῆς πειρήτιζεν <rtc lang="grc" translate="no">ἠμὲν Ὀδυσσῆος ἠδ' υἱοῦ κυδαλίμοιο. <rtc lang="grc" translate="no">αὐτὴ δ' αἰθαλόεντος ἀνὰ μεγάροιο μέλαθρον <rtc lang="grc" translate="no">ἕζετ' ἀναί̈ξασα, χελιδόνι εἰκέλη ἄντην.</rtc></rtc></rtc></rtc></rtc></ruby> <ruby><rtc lang="grc" translate="no">μνηστῆρας δ' ὤτρυνε Δαμαστορίδης Ἀγέλαος, <rtc lang="grc" translate="no">Εὐρύνομός τε καὶ Ἀμφιμέδων Δημοπτόλεμός τε, <rtc lang="grc" translate="no">Πείσανδρός τε Πολυκτορίδης Πόλυβός τε δαί̈φρων: <rtc lang="grc" translate="no">οἱ γὰρ μνηστήρων ἀρετῇ ἔσαν ἔξοχ' ἄριστοι, <rtc lang="grc" translate="no">ὅσσοι ἔτ' ἔζωον περί τε ψυχέων ἐμάχοντο: <rtc lang="grc" translate="no">τοὺς δ' ἤδη ἐδάμασσε βιὸς καὶ ταρφέες ἰοί. <rtc lang="grc" translate="no">τοῖς δ' Ἀγέλεως μετέειπεν, ἔπος πάντεσσι πιφαύσκων:</rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">"ὦ φίλοι, ἤδη σχήσει ἀνὴρ ὅδε χεῖρας ἀάπτους: <rtc lang="grc" translate="no">καὶ δή οἱ Μέντωρ μὲν ἔβη κενὰ εὔγματα εἰπών, <rtc lang="grc" translate="no">οἱ δ' οἶοι λείπονται ἐπὶ πρώτῃσι θύρῃσι. <rtc lang="grc" translate="no">τῷ νῦν μὴ ἅμα πάντες ἐφίετε δούρατα μακρά, <rtc lang="grc" translate="no">ἀλλ' ἄγεθ' οἱ ἓξ πρῶτον ἀκοντίσατ', αἴ κέ ποθι Ζεὺς <rtc lang="grc" translate="no">δώῃ Ὀδυσσῆα βλῆσθαι καὶ κῦδος ἀρέσθαι. <rtc lang="grc" translate="no">τῶν δ' ἄλλων οὐ κῆδος, ἐπὴν οὗτός γε πέσῃσιν."</rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">ὣς ἔφαθ', οἱ δ' ἄρα πάντες ἀκόντισαν ὡς ἐκέλευεν, <rtc lang="grc" translate="no">ἱέμενοι: τὰ δὲ πάντα ἐτώσια θῆκεν Ἀθήνη, <rtc lang="grc" translate="no">τῶν ἄλλος μὲν σταθμὸν ἐϋσταθέος μεγάροιο <rtc lang="grc" translate="no">βεβλήκει, ἄλλος δὲ θύρην πυκινῶς ἀραρυῖαν: <rtc lang="grc" translate="no">ἄλλου δ' ἐν τοίχῳ μελίη πέσε χαλκοβάρεια. <rtc lang="grc" translate="no">αὐτὰρ ἐπεὶ δὴ δούρατ' ἀλεύαντο μνηστήρων, <rtc lang="grc" translate="no">τοῖς δ' ἄρα μύθων ἦρχε πολύτλας δῖος Ὀδυσσεύς:</rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">"ὦ φίλοι, ἤδη μέν κεν ἐγὼν εἴποιμι καὶ ἄμμι <rtc lang="grc" translate="no">μνηστήρων ἐς ὅμιλον ἀκοντίσαι, οἳ μεμάασιν <rtc lang="grc" translate="no">ἡμέας ἐξεναρίξαι ἐπὶ προτέροισι κακοῖσιν."</rtc></rtc></rtc></ruby> <ruby><rtc lang="grc" translate="no">ὣς ἔφαθ', οἱ δ' ἄρα πάντες ἀκόντισαν ὀξέα δοῦρα <rtc lang="grc" translate="no">ἄντα τιτυσκόμενοι: Δημοπτόλεμον μὲν Ὀδυσσεύς, <rtc lang="grc" translate="no">Εὐρυάδην δ' ἄρα Τηλέμαχος, Ἔλατον δὲ συβώτης, <rtc lang="grc" translate="no">Πείσανδρον δ' ἄρ' ἔπεφνε βοῶν ἐπιβουκόλος ἀνήρ. <rtc lang="grc" translate="no">οἱ μὲν ἔπειθ' ἅμα πάντες ὀδὰξ ἕλον ἄσπετον οὖδας, <rtc lang="grc" translate="no">μνηστῆρες δ' ἀνεχώρησαν μεγάροιο μυχόνδε: <rtc lang="grc" translate="no">τοὶ δ' ἄρ' ἐπήϊξαν, νεκύων δ' ἐξ ἔγχε' ἕλοντο.</rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">αὖτις δὲ μνηστῆρες ἀκόντισαν ὀξέα δοῦρα <rtc lang="grc" translate="no">ἱέμενοι: τὰ δὲ πολλὰ ἐτώσια θῆκεν Ἀθήνη. <rtc lang="grc" translate="no">τῶν ἄλλος μὲν σταθμὸν ἐϋσταθέος μεγάροιο <rtc lang="grc" translate="no">βεβλήκειν, ἄλλος δὲ θύρην πυκινῶς ἀραρυῖαν: <rtc lang="grc" translate="no">ἄλλου δ' ἐν τοίχῳ μελίη πέσε χαλκοβάρεια. <rtc lang="grc" translate="no">Ἀμφιμέδων δ' ἄρα Τηλέμαχον βάλε χεῖρ' ἐπὶ καρπῷ <rtc lang="grc" translate="no">λίγδην, ἄκρον δὲ ῥινὸν δηλήσατο χαλκός. <rtc lang="grc" translate="no">Κτήσιππος δ' Εὔμαιον ὑπὲρ σάκος ἔγχεϊ μακρῷ <rtc lang="grc" translate="no">ὦμον ἐπέγραψεν: τὸ δ' ὑπέρπτατο, πῖπτε δ' ἔραζε. <rtc lang="grc" translate="no">τοὶ δ' αὖτ' ἀμφ' Ὀδυσῆα δαί̈φρονα ποικιλομήτην, <rtc lang="grc" translate="no">μνηστήρων ἐς ὅμιλον ἀκόντισαν ὀξέα δοῦρα. <rtc lang="grc" translate="no">ἔνθ' αὖτ' Εὐρυδάμαντα βάλε πτολίπορθος Ὀδυσσεύς, <rtc lang="grc" translate="no">Ἀμφιμέδοντα δὲ Τηλέμαχος, Πόλυβον δὲ συβώτης: <rtc lang="grc" translate="no">Κτήσιππον δ' ἄρ' ἔπειτα βοῶν ἐπιβουκόλος ἀνὴρ <rtc lang="grc" translate="no">βεβλήκει πρὸς στῆθος, ἐπευχόμενος δὲ προσηύδα:</rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">"ὦ Πολυθερσεί̈δη φιλοκέρτομε, μή ποτε πάμπαν <rtc lang="grc" translate="no">εἴκων ἀφραδίῃς μέγα εἰπεῖν, ἀλλὰ θεοῖσιν <rtc lang="grc" translate="no">μῦθον ἐπιτρέψαι, ἐπεὶ ἦ πολὺ φέρτεροί εἰσι. <rtc lang="grc" translate="no">τοῦτό τοι ἀντὶ ποδὸς ξεινήϊον, ὅν ποτ' ἔδωκας <rtc lang="grc" translate="no">ἀντιθέῳ Ὀδυσῆϊ δόμον κάτ' ἀλητεύοντι."</rtc></rtc></rtc></rtc></rtc></ruby> <ruby><rtc lang="grc" translate="no">ἦ ῥα βοῶν ἑλίκων ἐπιβουκόλος: αὐτὰρ Ὀδυσσεὺς <rtc lang="grc" translate="no">οὖτα Δαμαστορίδην αὐτοσχεδὸν ἔγχεϊ μακρῷ. <rtc lang="grc" translate="no">Τηλέμαχος δ' Εὐηνορίδην Λειώκριτον οὖτα <rtc lang="grc" translate="no">δουρὶ μέσον κενεῶνα, διαπρὸ δὲ χαλκὸν ἔλασσεν: <rtc lang="grc" translate="no">ἤριπε δὲ πρηνής, χθόνα δ' ἤλασε παντὶ μετώπῳ. <rtc lang="grc" translate="no">δὴ τότ' Ἀθηναίη φθισίμβροτον αἰγίδ' ἀνέσχεν <rtc lang="grc" translate="no">ὑψόθεν ἐξ ὀροφῆς: τῶν δὲ φρένες ἐπτοίηθεν. <rtc lang="grc" translate="no">οἱ δ' ἐφέβοντο κατὰ μέγαρον βόες ὣς ἀγελαῖαι: <rtc lang="grc" translate="no">τὰς μέν τ' αἰόλος οἶστρος ἐφορμηθεὶς ἐδόνησεν <rtc lang="grc" translate="no">ὥρῃ ἐν εἰαρινῇ, ὅτε τ' ἤματα μακρὰ πέλονται. <rtc lang="grc" translate="no">οἱ δ' ὥς τ' αἰγυπιοὶ γαμψώνυχες ἀγκυλοχεῖλαι, <rtc lang="grc" translate="no">ἐξ ὀρέων ἐλθόντες ἐπ' ὀρνίθεσσι θόρωσι: <rtc lang="grc" translate="no">ταὶ μέν τ' ἐν πεδίῳ νέφεα πτώσσουσαι ἵενται, <rtc lang="grc" translate="no">οἱ δέ τε τὰς ὀλέκουσιν ἐπάλμενοι, οὐδέ τις ἀλκὴ <rtc lang="grc" translate="no">γίγνεται οὐδὲ φυγή: χαίρουσι δέ τ' ἀνέρες ἄγρῃ: <rtc lang="grc" translate="no">ὣς ἄρα τοὶ μνηστῆρας ἐπεσσύμενοι κατὰ δῶμα <rtc lang="grc" translate="no">τύπτον ἐπιστροφάδην: τῶν δὲ στόνος ὤρνυτ' ἀεικὴς <rtc lang="grc" translate="no">κράτων τυπτομένων, δάπεδον δ' ἅπαν αἵματι θῦε.</rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">λειώδης δ' Ὀδυσῆος ἐπεσσύμενος λάβε γούνων, <rtc lang="grc" translate="no">καί μιν λισσόμενος ἔπεα πτερόεντα προσηύδα:</rtc></rtc></ruby> <ruby><rtc lang="grc" translate="no">"γουνοῦμαί σ', Ὀδυσεῦ: σὺ δέ μ' αἴδεο καί μ' ἐλέησον: <rtc lang="grc" translate="no">οὐ γάρ πώ τινά φημι γυναικῶν ἐν μεγάροισιν <rtc lang="grc" translate="no">εἰπεῖν οὐδέ τι ῥέξαι ἀτάσθαλον: ἀλλὰ καὶ ἄλλους <rtc lang="grc" translate="no">παύεσκον μνηστῆρας, ὅτις τοιαῦτά γε ῥέζοι. <rtc lang="grc" translate="no">ἀλλά μοι οὐ πείθοντο κακῶν ἄπο χεῖρας ἔχεσθαι: <rtc lang="grc" translate="no">τῷ καὶ ἀτασθαλίῃσιν ἀεικέα πότμον ἐπέσπον. <rtc lang="grc" translate="no">αὐτὰρ ἐγὼ μετὰ τοῖσι θυοσκόος οὐδὲν ἐοργὼς <rtc lang="grc" translate="no">κείσομαι, ὡς οὐκ ἔστι χάρις μετόπισθ' εὐεργέων:"</rtc></rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">τὸν δ' ἄρ' ὑπόδρα ἰδὼν προσέφη πολύμητις Ὀδυσσεύς: <rtc lang="grc" translate="no">"εἰ μὲν δὴ μετὰ τοῖσι θυοσκόος εὔχεαι εἶναι, <rtc lang="grc" translate="no">πολλάκι που μέλλεις ἀρήμεναι ἐν μεγάροισι <rtc lang="grc" translate="no">τηλοῦ ἐμοὶ νόστοιο τέλος γλυκεροῖο γενέσθαι, <rtc lang="grc" translate="no">σοὶ δ' ἄλοχόν τε φίλην σπέσθαι καὶ τέκνα τεκέσθαι: <rtc lang="grc" translate="no">τῷ οὐκ ἂν θάνατόν γε δυσηλεγέα προφύγοισθα."</rtc></rtc></rtc></rtc></rtc></rtc></ruby> <ruby><rtc lang="grc" translate="no">ὣς ἄρα φωνήσας ξίφος εἵλετο χειρὶ παχείῃ <rtc lang="grc" translate="no">κείμενον, ὅ ῥ' Ἀγέλαος ἀποπροέηκε χαμᾶζε <rtc lang="grc" translate="no">κτεινόμενος: τῷ τόν γε κατ' αὐχένα μέσσον ἔλασσε. <rtc lang="grc" translate="no">φθεγγομένου δ' ἄρα τοῦ γε κάρη κονίῃσιν ἐμίχθη.</rtc></rtc></rtc></rtc></ruby> <ruby><rtc lang="grc" translate="no">Τερπιάδης δ' ἔτ' ἀοιδὸς ἀλύσκανε κῆρα μέλαιναν, <rtc lang="grc" translate="no">Φήμιος, ὅς ῥ' ἤειδε μετὰ μνηστῆρσιν ἀνάγκῃ. <rtc lang="grc" translate="no">ἔστη δ' ἐν χείρεσσίν ἔχων φόρμιγγα λίγειαν <rtc lang="grc" translate="no">ἄγχι παρ' ὀρσοθύρην: δίχα δὲ φρεσὶ μερμήριζεν, <rtc lang="grc" translate="no">ἢ ἐκδὺς μεγάροιο Διὸς μεγάλου ποτὶ βωμὸν <rtc lang="grc" translate="no">ἑρκείου ἵζοιτο τετυγμένον, ἔνθ' ἄρα πολλὰ <rtc lang="grc" translate="no">Λαέρτης Ὀδυσεύς τε βοῶν ἐπὶ μηρί' ἔκηαν, <rtc lang="grc" translate="no">ἦ γούνων λίσσοιτο προσαί̈ξας Ὀδυσῆα. <rtc lang="grc" translate="no">ὧδε δέ οἱ φρονέοντι δοάσσατο κέρδιον εἶναι, <rtc lang="grc" translate="no">γούνων ἅψασθαι Λαερτιάδεω Ὀδυσῆος. <rtc lang="grc" translate="no">ἦ τοι ὁ φόρμιγγα γλαφυρὴν κατέθηκε χαμᾶζε <rtc lang="grc" translate="no">μεσσηγὺς κρητῆρος ἰδὲ θρόνου ἀργυροήλου, <rtc lang="grc" translate="no">αὐτὸς δ' αὖτ' Ὀδυσῆα προσαί̈ξας λάβε γούνων, <rtc lang="grc" translate="no">καί μιν λισσόμενος ἔπεα πτερόεντα προσηύδα:</rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">"γουνοῦμαί σ', Ὀδυσεῦ: σὺ δέ μ' αἴδεο καί μ' ἐλέησον: <rtc lang="grc" translate="no">αὐτῷ τοι μετόπισθ' ἄχος ἔσσεται, εἴ κεν ἀοιδὸν <rtc lang="grc" translate="no">πέφνῃς, ὅς τε θεοῖσι καὶ ἀνθρώποισιν ἀείδω. <rtc lang="grc" translate="no">αὐτοδίδακτος δ' εἰμί, θεὸς δέ μοι ἐν φρεσὶν οἴμας <rtc lang="grc" translate="no">παντοίας ἐνέφυσεν: ἔοικα δέ τοι παραείδειν <rtc lang="grc" translate="no">ὥς τε θεῷ: τῷ με λιλαίεο δειροτομῆσαι. <rtc lang="grc" translate="no">καί κεν Τηλέμαχος τάδε γ' εἴποι, σὸς φίλος υἱός, <rtc lang="grc" translate="no">ὡς ἐγὼ οὔ τι ἑκὼν ἐς σὸν δόμον οὐδὲ χατίζων <rtc lang="grc" translate="no">πωλεύμην μνηστῆρσιν ἀεισόμενος μετὰ δαῖτας, <rtc lang="grc" translate="no">ἀλλὰ πολὺ πλέονες καὶ κρείσσονες ἦγον ἀνάγκῃ."</rtc></rtc></rtc></rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">ὣς φάτο, τοῦ δ' ἤκουσ' ἱερὴ ἲς Τηλεμάχοιο, <rtc lang="grc" translate="no">αἶψα δ' ἑὸν πατέρα προσεφώνεεν ἐγγὺς ἐόντα:</rtc></rtc></ruby> <ruby><rtc lang="grc" translate="no">"ἴσχεο μηδέ τι τοῦτον ἀναίτιον οὔταε χαλκῷ: <rtc lang="grc" translate="no">καὶ κήρυκα Μέδοντα σαώσομεν, ὅς τέ μευ αἰεὶ <rtc lang="grc" translate="no">οἴκῳ ἐν ἡμετέρῳ κηδέσκετο παιδὸς ἐόντος, <rtc lang="grc" translate="no">εἰ δὴ μή μιν ἔπεφνε Φιλοίτιος ἠὲ συβώτης, <rtc lang="grc" translate="no">ἠὲ σοὶ ἀντεβόλησεν ὀρινομένῳ κατὰ δῶμα."</rtc></rtc></rtc></rtc></rtc></ruby> <ruby><rtc lang="grc" translate="no">ὣς φάτο, τοῦ δ' ἤκουσε Μέδων πεπνυμένα εἰδώς: <rtc lang="grc" translate="no">πεπτηὼς γὰρ ἔκειτο ὑπὸ θρόνον, ἀμφὶ δὲ δέρμα <rtc lang="grc" translate="no">ἕστο βοὸς νεόδαρτον, ἀλύσκων κῆρα μέλαιναν. <rtc lang="grc" translate="no">αἶψα δ' ἀπὸ θρόνου ὦρτο, θοῶς δ' ἀπέδυνε βοείην <rtc lang="grc" translate="no">Τηλέμαχον δ' ἄρ' ἔπειτα προσαί̈ξας λάβε γούνων, <rtc lang="grc" translate="no">καί μιν λισσόμενος ἔπεα πτερόεντα προσηύδα:</rtc></rtc></rtc></rtc></rtc></rtc></ruby> <ruby><rtc lang="grc" translate="no">"ὦ φίλ', ἐγὼ μὲν ὅδ' εἰμί, σὺ δ' ἴσχεο εἰπὲ δὲ πατρὶ <rtc lang="grc" translate="no">μή με περισθενέων δηλήσεται ὀξέϊ χαλκῷ, <rtc lang="grc" translate="no">ἀνδρῶν μνηστήρων κεχολωμένος, οἵ οἱ ἔκειρον <rtc lang="grc" translate="no">κτήματ' ἐνὶ μεγάροις, σὲ δὲ νήπιοι οὐδὲν ἔτιον."</rtc></rtc></rtc></rtc></ruby> <ruby><rtc lang="grc" translate="no">τὸν δ' ἐπιμειδήσας προσέφη πολύμητις Ὀδυσσεύς: <rtc lang="grc" translate="no">"θάρσει, ἐπεὶ δή σ' οὗτος ἐρύσσατο καὶ ἐσάωσεν, <rtc lang="grc" translate="no">ὄφρα γνῷς κατὰ θυμόν, ἀτὰρ εἴπῃσθα καὶ ἄλλῳ, <rtc lang="grc" translate="no">ὡς κακοεργίης εὐεργεσίη μέγ' ἀμείνων. <rtc lang="grc" translate="no">ἀλλ' ἐξελθόντες μεγάρων ἕζεσθε θύραζε <rtc lang="grc" translate="no">ἐκ φόνου εἰς αὐλήν, σύ τε καὶ πολύφημος ἀοιδός, <rtc lang="grc" translate="no">ὄφρ' ἂν ἐγὼ κατὰ δῶμα πονήσομαι ὅττεό με χρή."</rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">ὣς φάτο, τὼ δ' ἔξω βήτην μεγάροιο κιόντε, <rtc lang="grc" translate="no">ἑζέσθην δ' ἄρα τώ γε Διὸς μεγάλου ποτὶ βωμόν, <rtc lang="grc" translate="no">πάντοσε παπταίνοντε, φόνον ποτιδεγμένω αἰεί. <rtc lang="grc" translate="no">πάπτηνεν δ' Ὀδυσεὺς καθ' ἑὸν δόμον, εἴ τις ἔτ' ἀνδρῶν <rtc lang="grc" translate="no">ζωὸς ὑποκλοπέοιτο, ἀλύσκων κῆρα μέλαιναν. <rtc lang="grc" translate="no">τοὺς δὲ ἴδεν μάλα πάντας ἐν αἵματι καὶ κονίῃσι <rtc lang="grc" translate="no">πεπτεῶτας πολλούς, ὥστ' ἰχθύας, οὕς θ' ἁλιῆες <rtc lang="grc" translate="no">κοῖλον ἐς αἰγιαλὸν πολιῆς ἔκτοσθε θαλάσσης <rtc lang="grc" translate="no">δικτύῳ ἐξέρυσαν πολυωπῷ: οἱ δέ τε πάντες <rtc lang="grc" translate="no">κύμαθ' ἁλὸς ποθέοντες ἐπὶ ψαμάθοισι κέχυνται: <rtc lang="grc" translate="no">τῶν μέν τ' Ἠέλιος φαέθων ἐξείλετο θυμόν: <rtc lang="grc" translate="no">ὣς τότ' ἄρα μνηστῆρες ἐπ' ἀλλήλοισι κέχυντο. <rtc lang="grc" translate="no">δὴ τότε Τηλέμαχον προσέφη πολύμητις Ὀδυσσεύς:</rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">"Τηλέμαχ', εἰ δ' ἄγε μοι κάλεσον τροφὸν Εὐρύκλειαν, <rtc lang="grc" translate="no">ὄφρα ἔπος εἴπωμι τό μοι καταθύμιόν ἐστιν." <rtc lang="grc" translate="no">ὣς φάτο, Τηλέμαχος δὲ φίλῳ ἐπεπείθετο πατρί, <rtc lang="grc" translate="no">κινήσας δὲ θύρην προσέφη τροφὸν Εὐρύκλειαν:</rtc></rtc></rtc></rtc></ruby> <ruby><rtc lang="grc" translate="no">"δεῦρο δὴ ὄρσο, γρηὺ̈ παλαιγενές, ἥ τε γυναικῶν <rtc lang="grc" translate="no">δμῳάων σκοπός ἐσσι κατὰ μέγαρ' ἡμετεράων: <rtc lang="grc" translate="no">ἔρχεο: κικλήσκει σε πατὴρ ἐμός, ὄφρα τι εἴπῃ."</rtc></rtc></rtc></ruby> <ruby><rtc lang="grc" translate="no">ὣς ἄρ' ἐφώνησεν, τῇ δ' ἄπτερος ἔπλετο μῦθος, <rtc lang="grc" translate="no">ὤϊξεν δὲ θύρας μεγάρων εὖ ναιεταόντων, <rtc lang="grc" translate="no">βῆ δ' ἴμεν: αὐτὰρ Τηλέμαχος πρόσθ' ἡγεμόνευεν. <rtc lang="grc" translate="no">εὗρεν ἔπειτ' Ὀδυσῆα μετὰ κταμένοισι νέκυσσιν, <rtc lang="grc" translate="no">αἵματι καὶ λύθρῳ πεπαλαγμένον ὥστε λέοντα, <rtc lang="grc" translate="no">ὅς ῥά τε βεβρωκὼς βοὸς ἔρχεται ἀγραύλοιο: <rtc lang="grc" translate="no">πᾶν δ' ἄρα οἱ στῆθός τε παρήϊά τ' ἀμφοτέρωθεν <rtc lang="grc" translate="no">αἱματόεντα πέλει, δεινὸς δ' εἰς ὦπα ἰδέσθαι: <rtc lang="grc" translate="no">ὣς Ὀδυσεὺς πεπάλακτο πόδας καὶ χεῖρας ὕπερθεν. <rtc lang="grc" translate="no">ἡ δ' ὡς οὖν νέκυάς τε καὶ ἄσπετον εἴσιδεν αἷμα, <rtc lang="grc" translate="no">ἴθυσέν ῥ' ὀλολύξαι, ἐπεὶ μέγα εἴσιδεν ἔργον: <rtc lang="grc" translate="no">ἀλλ' Ὀδυσεὺς κατέρυκε καὶ ἔσχεθεν ἱεμένην περ, <rtc lang="grc" translate="no">καί μιν φωνήσας ἔπεα πτερόεντα προσηύδα:</rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">"ἐν θυμῷ, γρηῦ, χαῖρε καὶ ἴσχεο μηδ' ὀλόλυζε: <rtc lang="grc" translate="no">οὐχ ὁσίη κταμένοισιν ἐπ' ἀνδράσιν εὐχετάασθαι. <rtc lang="grc" translate="no">τούσδε δὲ μοῖρ' ἐδάμασσε θεῶν καὶ σχέτλια ἔργα: <rtc lang="grc" translate="no">οὔ τινα γὰρ τίεσκον ἐπιχθονίων ἀνθρώπων, <rtc lang="grc" translate="no">οὐ κακὸν οὐδὲ μὲν ἐσθλόν, ὅτις σφέας εἰσαφίκοιτο: <rtc lang="grc" translate="no">τῷ καὶ ἀτασθαλίῃσιν ἀεικέα πότμον ἐπέσπον. <rtc lang="grc" translate="no">ἀλλ' ἄγε μοι σὺ γυναῖκας ἐνὶ μεγάροις κατάλεξον, <rtc lang="grc" translate="no">αἵ τέ μ' ἀτιμάζουσι καὶ αἳ νηλείτιδές εἰσιν."</rtc></rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">τὸν δ' αὖτε προσέειπε φίλη τροφὸς Εὐρύκλεια: <rtc lang="grc" translate="no">"τοιγὰρ ἐγώ τοι, τέκνον, ἀληθείην καταλέξω. <rtc lang="grc" translate="no">πεντήκοντά τοί εἰσιν ἐνὶ μεγάροισι γυναῖκες <rtc lang="grc" translate="no">δμῳαί, τὰς μέν τ' ἔργα διδάξαμεν ἐργάζεσθαι, <rtc lang="grc" translate="no">εἴριά τε ξαίνειν καὶ δουλοσύνην ἀνέχεσθαι: <rtc lang="grc" translate="no">τάων δώδεκα πᾶσαι ἀναιδείης ἐπέβησαν, <rtc lang="grc" translate="no">οὔτ' ἐμὲ τίουσαι οὔτ' αὐτὴν Πηνελόπειαν. <rtc lang="grc" translate="no">Τηλέμαχος δὲ νέον μὲν ἀέξετο, οὐδέ ἑ μήτηρ <rtc lang="grc" translate="no">σημαίνειν εἴασκεν ἐπὶ δμῳῇσι γυναιξίν. <rtc lang="grc" translate="no">ἀλλ' ἄγ' ἐγὼν ἀναβᾶσ' ὑπερώϊα σιγαλόεντα <rtc lang="grc" translate="no">εἴπω σῇ ἀλόχῳ, τῇ τις θεὸς ὕπνον ἐπῶρσε."</rtc></rtc></rtc></rtc></rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">τὴν δ' ἀπαμειβόμενος προσέφη πολύμητις Ὀδυσσεύς <rtc lang="grc" translate="no">"μή πω τήνδ' ἐπέγειρε: σὺ δ' ἐνθάδε εἰπὲ γυναιξὶν <rtc lang="grc" translate="no">ἐλθέμεν, αἵ περ πρόσθεν ἀεικέα μηχανόωντο."</rtc></rtc></rtc></ruby> <ruby><rtc lang="grc" translate="no">"ὣς ἄρ' ἔφη, γρηὺ̈ς δὲ διὲκ μεγάροιο βεβήκει <rtc lang="grc" translate="no">ἀγγελέουσα γυναιξὶ καὶ ὀτρυνέουσα νέεσθαι. <rtc lang="grc" translate="no">αὐτὰρ ὁ Τηλέμαχον καὶ βουκόλον ἠδὲ συβώτην <rtc lang="grc" translate="no">εἰς ἓ καλεσσάμενος ἔπεα πτερόεντα προσηύδα:</rtc></rtc></rtc></rtc></ruby> <ruby><rtc lang="grc" translate="no">"ἄρχετε νῦν νέκυας φορέειν καὶ ἄνωχθε γυναῖκας: <rtc lang="grc" translate="no">αὐτὰρ ἔπειτα θρόνους περικαλλέας ἠδὲ τραπέζας <rtc lang="grc" translate="no">ὕδατι καὶ σπόγγοισι πολυτρήτοισι καθαίρειν. <rtc lang="grc" translate="no">αὐτὰρ ἐπὴν δὴ πάντα δόμον κατακοσμήσησθε, <rtc lang="grc" translate="no">δμῳὰς ἐξαγαγόντες ἐϋσταθέος μεγάροιο, <rtc lang="grc" translate="no">μεσσηγύς τε θόλου καὶ ἀμύμονος ἕρκεος αὐλῆς, <rtc lang="grc" translate="no">θεινέμεναι ξίφεσιν τανυήκεσιν, εἰς ὅ κε πασέων <rtc lang="grc" translate="no">ψυχὰς ἐξαφέλησθε καὶ ἐκλελάθωντ' Ἀφροδίτης, <rtc lang="grc" translate="no">τὴν ἄρ' ὑπὸ μνηστῆρσιν ἔχον μίσγοντό τε λάθρη."</rtc></rtc></rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">"ὣς ἔφαθ', αἱ δὲ γυναῖκες ἀολλέες ἦλθον ἅπασαι, <rtc lang="grc" translate="no">αἴν' ὀλοφυρόμεναι, θαλερὸν κατὰ δάκρυ χέουσαι. <rtc lang="grc" translate="no">πρῶτα μὲν οὖν νέκυας φόρεον κατατεθνηῶτας, <rtc lang="grc" translate="no">κὰδ δ' ἄρ' ὑπ' αἰθούσῃ τίθεσαν εὐερκέος αὐλῆς, <rtc lang="grc" translate="no">ἀλλήλοισιν ἐρείδουσαι: σήμαινε δ' Ὀδυσσεὺς <rtc lang="grc" translate="no">αὐτὸς ἐπισπέρχων: ταὶ δ' ἐκφόρεον καὶ ἀνάγκῃ. <rtc lang="grc" translate="no">αὐτὰρ ἔπειτα θρόνους περικαλλέας ἠδὲ τραπέζας <rtc lang="grc" translate="no">ὕδατι καὶ σπόγγοισι πολυτρήτοισι κάθαιρον. <rtc lang="grc" translate="no">αὐτὰρ Τηλέμαχος καὶ βουκόλος ἠδὲ συβώτῃς <rtc lang="grc" translate="no">λίστροισιν δάπεδον πύκα ποιητοῖο δόμοιο <rtc lang="grc" translate="no">ξῦον: ταὶ δ' ἐφόρεον δμῳαί, τίθεσαν δὲ θύραζε. <rtc lang="grc" translate="no">αὐτὰρ ἐπειδὴ πᾶν μέγαρον διεκοσμήσαντο, <rtc lang="grc" translate="no">δμῳὰς δ' ἐξαγαγόντες ἐϋσταθέος μεγάροιο, <rtc lang="grc" translate="no">μεσσηγύς τε θόλου καὶ ἀμύμονος ἕρκεος αὐλῆς, <rtc lang="grc" translate="no">εἴλεον ἐν στείνει, ὅθεν οὔ πως ἦεν ἀλύξαι. <rtc lang="grc" translate="no">τοῖσι δὲ Τηλέμαχος πεπνυμένος ἦρχ' ἀγορεύειν:</rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">"μὴ μὲν δὴ καθαρῷ θανάτῳ ἀπὸ θυμὸν ἑλοίμην <rtc lang="grc" translate="no">τάων, αἳ δὴ ἐμῇ κεφαλῇ κατ' ὀνείδεα χεῦαν <rtc lang="grc" translate="no">μητέρι θ' ἡμετέρῃ παρά τε μνηστῆρσιν ἴαυον."</rtc></rtc></rtc></ruby> <ruby><rtc lang="grc" translate="no">ὣς ἄρ' ἔφη, καὶ πεῖσμα νεὸς κυανοπρῴροιο <rtc lang="grc" translate="no">κίονος ἐξάψας μεγάλης περίβαλλε θόλοιο, <rtc lang="grc" translate="no">ὑψόσ' ἐπεντανύσας, μή τις ποσὶν οὖδας ἵκοιτο. <rtc lang="grc" translate="no">ὡς δ' ὅτ' ἂν ἢ κίχλαι τανυσίπτεροι ἠὲ πέλειαι <rtc lang="grc" translate="no">ἕρκει ἐνιπλήξωσι, τό θ' ἑστήκῃ ἐνὶ θάμνῳ, <rtc lang="grc" translate="no">αὖλιν ἐσιέμεναι, στυγερὸς δ' ὑπεδέξατο κοῖτος, <rtc lang="grc" translate="no">ὣς αἵ γ' ἑξείης κεφαλὰς ἔχον, ἀμφὶ δὲ πάσαις <rtc lang="grc" translate="no">δειρῇσι βρόχοι ἦσαν, ὅπως οἴκτιστα θάνοιεν. <rtc lang="grc" translate="no">ἤσπαιρον δὲ πόδεσσι μίνυνθά περ οὔ τι μάλα δήν.</rtc></rtc></rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">ἐκ δὲ Μελάνθιον ἦγον ἀνὰ πρόθυρόν τε καὶ αὐλήν: <rtc lang="grc" translate="no">τοῦ δ' ἀπὸ μὲν ῥῖνάς τε καὶ οὔατα νηλέϊ χαλκῷ <rtc lang="grc" translate="no">τάμνον, μήδεά τ' ἐξέρυσαν, κυσὶν ὠμὰ δάσασθαι, <rtc lang="grc" translate="no">χεῖράς τ' ἠδὲ πόδας κόπτον κεκοτηότι θυμῷ.</rtc></rtc></rtc></rtc></ruby> <ruby><rtc lang="grc" translate="no">οἱ μὲν ἔπειτ' ἀπονιψάμενοι χεῖράς τε πόδας τε <rtc lang="grc" translate="no">εἰς Ὀδυσῆα δόμονδε κίον, τετέλεστο δὲ ἔργον: <rtc lang="grc" translate="no">αὐτὰρ ὅ γε προσέειπε φίλην τροφὸν Εὐρύκλειαν: <rtc lang="grc" translate="no">"οἶσε θέειον, γρηύ̈, κακῶν ἄκος, οἶσε δέ μοι πῦρ, <rtc lang="grc" translate="no">ὄφρα θεειώσω μέγαρον: σὺ δὲ Πηνελόπειαν <rtc lang="grc" translate="no">ἐλθεῖν ἐνθάδ' ἄνωχθι σὺν ἀμφιπόλοισι γυναιξί: <rtc lang="grc" translate="no">πάσας δ' ὄτρυνον δμῳὰς κατὰ δῶμα νέεσθαι." <rtc lang="grc" translate="no">τὸν δ' αὖτε προσέειπε φίλη τροφὸς Εὐρύκλεια: <rtc lang="grc" translate="no">"ναὶ δὴ ταῦτά γε, τέκνον ἐμόν, κατὰ μοῖραν ἔειπες. <rtc lang="grc" translate="no">ἀλλ' ἄγε τοι χλαῖνάν τε χιτῶνά τε εἵματ' ἐνείκω, <rtc lang="grc" translate="no">μηδ' οὕτω ῥάκεσιν πεπυκασμένος εὐρέας ὤμους <rtc lang="grc" translate="no">ἕσταθ' ἐνὶ μεγάροισι: νεμεσσητὸν δέ κεν εἴη."</rtc></rtc></rtc></rtc></rtc></rtc></rtc></rtc></rtc></rtc></rtc></rtc></ruby> <ruby><rtc lang="grc" translate="no">τὴν δ' ἀπαμειβόμενος προσέφη πολύμητις Ὀδυσσεύς: <rtc lang="grc" translate="no">"πῦρ νῦν μοι πρώτιστον ἐνὶ μεγάροισι γενέσθω."</rtc></rtc></ruby> <ruby><rtc lang="grc" translate="no">ὣς ἔφατ', οὐδ' ἀπίθησε φίλη τροφὸς Εὐρύκλεια, <rtc lang="grc" translate="no">ἤνεικεν δ' ἄρα πῦρ καὶ θήϊον: αὐτὰρ Ὀδυσσεὺς <rtc lang="grc" translate="no">εὖ διεθείωσεν μέγαρον καὶ δῶμα καὶ αὐλήν. <rtc lang="grc" translate="no">γρηὺ̈ς δ' αὖτ' ἀπέβη διὰ δώματα κάλ' Ὀδυσῆος <rtc lang="grc" translate="no">ἀγγελέουσα γυναιξὶ καὶ ὀτρυνέουσα νέεσθαι: <rtc lang="grc" translate="no">αἱ δ' ἴσαν ἐκ μεγάροιο δάος μετὰ χερσὶν ἔχουσαι. <rtc lang="grc" translate="no">αἱ μὲν ἄρ' ἀμφεχέοντο καὶ ἠσπάζοντ' Ὀδυσῆα, <rtc lang="grc" translate="no">καὶ κύνεον ἀγαπαξόμεναι κεφαλήν τε καὶ ὤμους <rtc lang="grc" translate="no">χεῖράς τ' αἰνύμεναι: τὸν δὲ γλυκὺς ἵμερος ᾕρει <rtc lang="grc" translate="no">κλαυθμοῦ καὶ στοναχῆς, γίγνωσκε δ' ἄρα φρεσὶ πάσας.</rtc></rtc></rtc></rtc></rtc></rtc></rtc></rtc></rtc></rtc></ruby></ol><nav><a href="#!/odyssey/" rel="contents">Table of Contents</a> <a href="#!/odyssey/book21/" rel="next">Previous</a> <a href="#!/odyssey/book23/" rel="next">Next</a></nav></section><small>Translated by <u>Samuel Butler</u>, <span itemprop="copyrightYear">1900</span>.<br>Original Greek and English translation are in public domain.</small></article>