<article itemscope itemtype="http://schema.org/Book http://schema.org/PublicationVolume"><meta itemprop="copyrightYear" content="1898"/><meta itemprop="volumeNumber" content="3"/><h2 itemprop="name">The Iliad</h2><u itemprop="author">Homer</u><section itemscope itemtype="http://schema.org/Book http://schema.org/PublicationIssue"><nav><a href="." rel="contents">Table of Contents</a> <a href="#!/iliad/book3/" rel="prev">Previous</a> <a href="#!/iliad/book5/" rel="next">Next</a></nav><meta itemprop="issueNumber" content="4"/><h3 itemprop="name">Book 4</h3><ol><ruby><rtc lang="grc" translate="no">οἳ δὲ θεοὶ πὰρ Ζηνὶ καθήμενοι ἠγορόωντο</rtc></ruby> <ruby><rtc lang="grc" translate="no">χρυσέῳ ἐν δαπέδῳ, μετὰ δέ σφισι πότνια Ἥβη</rtc></ruby> <ruby><rtc lang="grc" translate="no">νέκταρ ἐοινοχόει: τοὶ δὲ χρυσέοις δεπάεσσι</rtc></ruby> <ruby><rtc lang="grc" translate="no">δειδέχατ' ἀλλήλους, Τρώων πόλιν εἰσορόωντες:</rtc></ruby> <ruby><rtc lang="grc" translate="no">αὐτίκ' ἐπειρᾶτο Κρονίδης ἐρεθιζέμεν Ἥρην</rtc></ruby> <ruby><rtc lang="grc" translate="no">κερτομίοις ἐπέεσσι παραβλήδην ἀγορεύων:</rtc></ruby> <ruby><rtc lang="grc" translate="no">δοιαὶ μὲν Μενελάῳ ἀρηγόνες εἰσὶ θεάων</rtc></ruby> <ruby><rtc lang="grc" translate="no">Ἥρη τ' Ἀργείη καὶ Ἀλαλκομενηὶ̈ς Ἀθήνη.</rtc></ruby> <ruby><rtc lang="grc" translate="no">ἀλλ' ἤτοι ταὶ νόσφι καθήμεναι εἰσορόωσαι</rtc></ruby> <ruby><rtc lang="grc" translate="no">τέρπεσθον: τῷ δ' αὖτε φιλομειδὴς Ἀφροδίτη</rtc></ruby> <ruby><rtc lang="grc" translate="no">αἰεὶ παρμέμβλωκε καὶ αὐτοῦ κῆρας ἀμύνει:</rtc></ruby> <ruby><rtc lang="grc" translate="no">καὶ νῦν ἐξεσάωσεν ὀϊόμενον θανέεσθαι.</rtc></ruby> <ruby><rtc lang="grc" translate="no">ἀλλ' ἤτοι νίκη μὲν ἀρηϊφίλου Μενελάου:</rtc></ruby> <ruby><rtc lang="grc" translate="no">ἡμεῖς δὲ φραζώμεθ' ὅπως ἔσται τάδε ἔργα,</rtc></ruby> <ruby><rtc lang="grc" translate="no">ἤ ῥ' αὖτις πόλεμόν τε κακὸν καὶ φύλοπιν αἰνὴν</rtc></ruby> <ruby><rtc lang="grc" translate="no">ὄρσομεν, ἦ φιλότητα μετ' ἀμφοτέροισι βάλωμεν.</rtc></ruby> <ruby><rtc lang="grc" translate="no">εἰ δ' αὖ πως τόδε πᾶσι φίλον καὶ ἡδὺ γένοιτο,</rtc></ruby> <ruby><rtc lang="grc" translate="no">ἤτοι μὲν οἰκέοιτο πόλις Πριάμοιο ἄνακτος,</rtc></ruby> <ruby><rtc lang="grc" translate="no">αὖτις δ' Ἀργείην Ἑλένην Μενέλαος ἄγοιτο.</rtc></ruby> <ruby><rtc lang="grc" translate="no">ὣς ἔφαθ', αἳ δ' ἐπέμυξαν Ἀθηναίη τε καὶ Ἥρη:</rtc></ruby> <ruby><rtc lang="grc" translate="no">πλησίαι αἵ γ' ἥσθην, κακὰ δὲ Τρώεσσι μεδέσθην.</rtc></ruby> <ruby><rtc lang="grc" translate="no">ἤτοι Ἀθηναίη ἀκέων ἦν οὐδέ τι εἶπε</rtc></ruby> <ruby><rtc lang="grc" translate="no">σκυζομένη Διὶ πατρί, χόλος δέ μιν ἄγριος ᾕρει:</rtc></ruby> <ruby><rtc lang="grc" translate="no">Ἥρῃ δ' οὐκ ἔχαδε στῆθος χόλον, ἀλλὰ προσηύδα:</rtc></ruby> <ruby><rtc lang="grc" translate="no">αἰνότατε Κρονίδη ποῖον τὸν μῦθον ἔειπες:</rtc></ruby> <ruby><rtc lang="grc" translate="no">πῶς ἐθέλεις ἅλιον θεῖναι πόνον ἠδ' ἀτέλεστον,</rtc></ruby> <ruby><rtc lang="grc" translate="no">ἱδρῶ θ' ὃν ἵδρωσα μόγῳ, καμέτην δέ μοι ἵπποι</rtc></ruby> <ruby><rtc lang="grc" translate="no">λαὸν ἀγειρούσῃ, Πριάμῳ κακὰ τοῖό τε παισίν.</rtc></ruby> <ruby><rtc lang="grc" translate="no">ἕρδ': ἀτὰρ οὔ τοι πάντες ἐπαινέομεν θεοὶ ἄλλοι.</rtc></ruby> <ruby><rtc lang="grc" translate="no">τὴν δὲ μέγ' ὀχθήσας προσέφη νεφεληγερέτα Ζεύς:</rtc></ruby> <ruby><rtc lang="grc" translate="no">δαιμονίη τί νύ σε Πρίαμος Πριάμοιό τε παῖδες</rtc></ruby> <ruby><rtc lang="grc" translate="no">τόσσα κακὰ ῥέζουσιν, ὅ τ' ἀσπερχὲς μενεαίνεις</rtc></ruby> <ruby><rtc lang="grc" translate="no">Ἰλίου ἐξαλαπάξαι ἐϋκτίμενον πτολίεθρον;</rtc></ruby> <ruby><rtc lang="grc" translate="no">εἰ δὲ σύ γ' εἰσελθοῦσα πύλας καὶ τείχεα μακρὰ</rtc></ruby> <ruby><rtc lang="grc" translate="no">ὠμὸν βεβρώθοις Πρίαμον Πριάμοιό τε παῖδας</rtc></ruby> <ruby><rtc lang="grc" translate="no">ἄλλους τε Τρῶας, τότε κεν χόλον ἐξακέσαιο.</rtc></ruby> <ruby><rtc lang="grc" translate="no">ἕρξον ὅπως ἐθέλεις: μὴ τοῦτό γε νεῖκος ὀπίσσω</rtc></ruby> <ruby><rtc lang="grc" translate="no">σοὶ καὶ ἐμοὶ μέγ' ἔρισμα μετ' ἀμφοτέροισι γένηται.</rtc></ruby> <ruby><rtc lang="grc" translate="no">ἄλλο δέ τοι ἐρέω, σὺ δ' ἐνὶ φρεσὶ βάλλεο σῇσιν:</rtc></ruby> <ruby><rtc lang="grc" translate="no">ὁππότε κεν καὶ ἐγὼ μεμαὼς πόλιν ἐξαλαπάξαι</rtc></ruby> <ruby><rtc lang="grc" translate="no">τὴν ἐθέλω ὅθι τοι φίλοι ἀνέρες ἐγγεγάασι,</rtc></ruby> <ruby><rtc lang="grc" translate="no">μή τι διατρίβειν τὸν ἐμὸν χόλον, ἀλλά μ' ἐᾶσαι:</rtc></ruby> <ruby><rtc lang="grc" translate="no">καὶ γὰρ ἐγὼ σοὶ δῶκα ἑκὼν ἀέκοντί γε θυμῷ:</rtc></ruby> <ruby><rtc lang="grc" translate="no">αἳ γὰρ ὑπ' ἠελίῳ τε καὶ οὐρανῷ ἀστερόεντι</rtc></ruby> <ruby><rtc lang="grc" translate="no">ναιετάουσι πόληες ἐπιχθονίων ἀνθρώπων,</rtc></ruby> <ruby><rtc lang="grc" translate="no">τάων μοι περὶ κῆρι τιέσκετο Ἴλιος ἱρὴ</rtc></ruby> <ruby><rtc lang="grc" translate="no">καὶ Πρίαμος καὶ λαὸς ἐϋμμελίω Πριάμοιο.</rtc></ruby> <ruby><rtc lang="grc" translate="no">οὐ γάρ μοί ποτε βωμὸς ἐδεύετο δαιτὸς ἐί̈σης</rtc></ruby> <ruby><rtc lang="grc" translate="no">λοιβῆς τε κνίσης τε: τὸ γὰρ λάχομεν γέρας ἡμεῖς.</rtc></ruby><br/><ruby><rtc lang="grc" translate="no">τὸν δ' ἠμείβετ' ἔπειτα βοῶπις πότνια Ἥρη:</rtc></ruby> <ruby><rtc lang="grc" translate="no">ἤτοι ἐμοὶ τρεῖς μὲν πολὺ φίλταταί εἰσι πόληες</rtc></ruby> <ruby><rtc lang="grc" translate="no">Ἄργός τε Σπάρτη τε καὶ εὐρυάγυια Μυκήνη:</rtc></ruby> <ruby><rtc lang="grc" translate="no">τὰς διαπέρσαι ὅτ' ἄν τοι ἀπέχθωνται περὶ κῆρι:</rtc></ruby> <ruby><rtc lang="grc" translate="no">τάων οὔ τοι ἐγὼ πρόσθ' ἵσταμαι οὐδὲ μεγαίρω.</rtc></ruby> <ruby><rtc lang="grc" translate="no">εἴ περ γὰρ φθονέω τε καὶ οὐκ εἰῶ διαπέρσαι,</rtc></ruby> <ruby><rtc lang="grc" translate="no">οὐκ ἀνύω φθονέουσ' ἐπεὶ ἦ πολὺ φέρτερός ἐσσι.</rtc></ruby> <ruby><rtc lang="grc" translate="no">ἀλλὰ χρὴ καὶ ἐμὸν θέμεναι πόνον οὐκ ἀτέλεστον:</rtc></ruby> <ruby><rtc lang="grc" translate="no">καὶ γὰρ ἐγὼ θεός εἰμι, γένος δέ μοι ἔνθεν ὅθεν σοί,</rtc></ruby> <ruby><rtc lang="grc" translate="no">καί με πρεσβυτάτην τέκετο Κρόνος ἀγκυλομήτης,</rtc></ruby> <ruby><rtc lang="grc" translate="no">ἀμφότερον γενεῇ τε καὶ οὕνεκα σὴ παράκοιτις</rtc></ruby> <ruby><rtc lang="grc" translate="no">κέκλημαι, σὺ δὲ πᾶσι μετ' ἀθανάτοισιν ἀνάσσεις.</rtc></ruby> <ruby><rtc lang="grc" translate="no">ἀλλ' ἤτοι μὲν ταῦθ' ὑποείξομεν ἀλλήλοισι,</rtc></ruby> <ruby><rtc lang="grc" translate="no">σοὶ μὲν ἐγώ, σὺ δ' ἐμοί: ἐπὶ δ' ἕψονται θεοὶ ἄλλοι</rtc></ruby> <ruby><rtc lang="grc" translate="no">ἀθάνατοι: σὺ δὲ θᾶσσον Ἀθηναίῃ ἐπιτεῖλαι</rtc></ruby> <ruby><rtc lang="grc" translate="no">ἐλθεῖν ἐς Τρώων καὶ Ἀχαιῶν φύλοπιν αἰνήν,</rtc></ruby> <ruby><rtc lang="grc" translate="no">πειρᾶν δ' ὥς κε Τρῶες ὑπερκύδαντας Ἀχαιοὺς</rtc></ruby> <ruby><rtc lang="grc" translate="no">ἄρξωσι πρότεροι ὑπὲρ ὅρκια δηλήσασθαι.</rtc></ruby><br/><ruby><rtc lang="grc" translate="no">ὣς ἔφατ', οὐδ' ἀπίθησε πατὴρ ἀνδρῶν τε θεῶν τε:</rtc></ruby> <ruby><rtc lang="grc" translate="no">αὐτίκ' Ἀθηναίην ἔπεα πτερόεντα προσηύδα:</rtc></ruby> <ruby><rtc lang="grc" translate="no">αἶψα μάλ' ἐς στρατὸν ἐλθὲ μετὰ Τρῶας καὶ Ἀχαιούς,</rtc></ruby> <ruby><rtc lang="grc" translate="no">πειρᾶν δ' ὥς κε Τρῶες ὑπερκύδαντας Ἀχαιοὺς</rtc></ruby> <ruby><rtc lang="grc" translate="no">ἄρξωσι πρότεροι ὑπὲρ ὅρκια δηλήσασθαι.</rtc></ruby><br/><ruby><rtc lang="grc" translate="no">ὣς εἰπὼν ὄτρυνε πάρος μεμαυῖαν Ἀθήνην,</rtc></ruby> <ruby><rtc lang="grc" translate="no">βῆ δὲ κατ' Οὐλύμποιο καρήνων ἀί̈ξασα.</rtc></ruby> <ruby><rtc lang="grc" translate="no">οἷον δ' ἀστέρα ἧκε Κρόνου πάϊς ἀγκυλομήτεω</rtc></ruby> <ruby><rtc lang="grc" translate="no">ἢ ναύτῃσι τέρας ἠὲ στρατῷ εὐρέϊ λαῶν</rtc></ruby> <ruby><rtc lang="grc" translate="no">λαμπρόν: τοῦ δέ τε πολλοὶ ἀπὸ σπινθῆρες ἵενται:</rtc></ruby> <ruby><rtc lang="grc" translate="no">τῷ ἐϊκυῖ' ἤϊξεν ἐπὶ χθόνα Παλλὰς Ἀθήνη,</rtc></ruby> <ruby><rtc lang="grc" translate="no">κὰδ δ' ἔθορ' ἐς μέσσον: θάμβος δ' ἔχεν εἰσορόωντας</rtc></ruby> <ruby><rtc lang="grc" translate="no">Τρῶάς θ' ἱπποδάμους καὶ ἐϋκνήμιδας Ἀχαιούς:</rtc></ruby> <ruby><rtc lang="grc" translate="no">ὧδε δέ τις εἴπεσκεν ἰδὼν ἐς πλησίον ἄλλον:</rtc></ruby> <ruby><rtc lang="grc" translate="no">ἦ ῥ' αὖτις πόλεμός τε κακὸς καὶ φύλοπις αἰνὴ</rtc></ruby> <ruby><rtc lang="grc" translate="no">ἔσσεται, ἢ φιλότητα μετ' ἀμφοτέροισι τίθησι</rtc></ruby> <ruby><rtc lang="grc" translate="no">Ζεύς, ὅς τ' ἀνθρώπων ταμίης πολέμοιο τέτυκται.</rtc></ruby><br/><ruby><rtc lang="grc" translate="no">ὣς ἄρα τις εἴπεσκεν Ἀχαιῶν τε Τρώων τε.</rtc></ruby> <ruby><rtc lang="grc" translate="no">ἣ δ' ἀνδρὶ ἰκέλη Τρώων κατεδύσεθ' ὅμιλον</rtc></ruby> <ruby><rtc lang="grc" translate="no">Λαοδόκῳ Ἀντηνορίδῃ κρατερῷ αἰχμητῇ,</rtc></ruby> <ruby><rtc lang="grc" translate="no">Πάνδαρον ἀντίθεον διζημένη εἴ που ἐφεύροι.</rtc></ruby> <ruby><rtc lang="grc" translate="no">εὗρε Λυκάονος υἱὸν ἀμύμονά τε κρατερόν τε</rtc></ruby> <ruby><rtc lang="grc" translate="no">ἑσταότ': ἀμφὶ δέ μιν κρατεραὶ στίχες ἀσπιστάων</rtc></ruby> <ruby><rtc lang="grc" translate="no">λαῶν, οἵ οἱ ἕποντο ἀπ' Αἰσήποιο ῥοάων:</rtc></ruby> <ruby><rtc lang="grc" translate="no">ἀγχοῦ δ' ἱσταμένη ἔπεα πτερόεντα προσηύδα:</rtc></ruby> <ruby><rtc lang="grc" translate="no">ἦ ῥά νύ μοί τι πίθοιο Λυκάονος υἱὲ δαί̈φρον.</rtc></ruby> <ruby><rtc lang="grc" translate="no">τλαίης κεν Μενελάῳ ἐπιπροέμεν ταχὺν ἰόν,</rtc></ruby> <ruby><rtc lang="grc" translate="no">πᾶσι δέ κε Τρώεσσι χάριν καὶ κῦδος ἄροιο,</rtc></ruby> <ruby><rtc lang="grc" translate="no">ἐκ πάντων δὲ μάλιστα Ἀλεξάνδρῳ βασιλῆϊ.</rtc></ruby> <ruby><rtc lang="grc" translate="no">τοῦ κεν δὴ πάμπρωτα παρ' ἀγλαὰ δῶρα φέροιο,</rtc></ruby> <ruby><rtc lang="grc" translate="no">αἴ κεν ἴδῃ Μενέλαον ἀρήϊον Ἀτρέος υἱὸν</rtc></ruby> <ruby><rtc lang="grc" translate="no">σῷ βέλεϊ δμηθέντα πυρῆς ἐπιβάντ' ἀλεγεινῆς.</rtc></ruby> <ruby><rtc lang="grc" translate="no">ἀλλ' ἄγ' ὀί̈στευσον Μενελάου κυδαλίμοιο,</rtc></ruby> <ruby><rtc lang="grc" translate="no">εὔχεο δ' Ἀπόλλωνι Λυκηγενέϊ κλυτοτόξῳ</rtc></ruby> <ruby><rtc lang="grc" translate="no">ἀρνῶν πρωτογόνων ῥέξειν κλειτὴν ἑκατόμβην</rtc></ruby> <ruby><rtc lang="grc" translate="no">οἴκαδε νοστήσας ἱερῆς εἰς ἄστυ Ζελείης.</rtc></ruby><br/><ruby><rtc lang="grc" translate="no">ὣς φάτ' Ἀθηναίη, τῷ δὲ φρένας ἄφρονι πεῖθεν:</rtc></ruby> <ruby><rtc lang="grc" translate="no">αὐτίκ' ἐσύλα τόξον ἐύ̈ξοον ἰξάλου αἰγὸς</rtc></ruby> <ruby><rtc lang="grc" translate="no">ἀγρίου, ὅν ῥά ποτ' αὐτὸς ὑπὸ στέρνοιο τυχήσας</rtc></ruby> <ruby><rtc lang="grc" translate="no">πέτρης ἐκβαίνοντα δεδεγμένος ἐν προδοκῇσι</rtc></ruby> <ruby><rtc lang="grc" translate="no">βεβλήκει πρὸς στῆθος: ὃ δ' ὕπτιος ἔμπεσε πέτρῃ.</rtc></ruby> <ruby><rtc lang="grc" translate="no">τοῦ κέρα ἐκ κεφαλῆς ἑκκαιδεκάδωρα πεφύκει:</rtc></ruby> <ruby><rtc lang="grc" translate="no">καὶ τὰ μὲν ἀσκήσας κεραοξόος ἤραρε τέκτων,</rtc></ruby> <ruby><rtc lang="grc" translate="no">πᾶν δ' εὖ λειήνας χρυσέην ἐπέθηκε κορώνην.</rtc></ruby> <ruby><rtc lang="grc" translate="no">καὶ τὸ μὲν εὖ κατέθηκε τανυσσάμενος ποτὶ γαίῃ</rtc></ruby> <ruby><rtc lang="grc" translate="no">ἀγκλίνας: πρόσθεν δὲ σάκεα σχέθον ἐσθλοὶ ἑταῖροι</rtc></ruby> <ruby><rtc lang="grc" translate="no">μὴ πρὶν ἀναί̈ξειαν ἀρήϊοι υἷες Ἀχαιῶν</rtc></ruby> <ruby><rtc lang="grc" translate="no">πρὶν βλῆσθαι Μενέλαον ἀρήϊον Ἀτρέος υἱόν.</rtc></ruby> <ruby><rtc lang="grc" translate="no">αὐτὰρ ὁ σύλα πῶμα φαρέτρης, ἐκ δ' ἕλετ' ἰὸν</rtc></ruby> <ruby><rtc lang="grc" translate="no">ἀβλῆτα πτερόεντα μελαινέων ἕρμ' ὀδυνάων:</rtc></ruby> <ruby><rtc lang="grc" translate="no">αἶψα δ' ἐπὶ νευρῇ κατεκόσμει πικρὸν ὀϊστόν,</rtc></ruby> <ruby><rtc lang="grc" translate="no">εὔχετο δ' Ἀπόλλωνι Λυκηγενέϊ κλυτοτόξῳ</rtc></ruby> <ruby><rtc lang="grc" translate="no">ἀρνῶν πρωτογόνων ῥέξειν κλειτὴν ἑκατόμβην</rtc></ruby> <ruby><rtc lang="grc" translate="no">οἴκαδε νοστήσας ἱερῆς εἰς ἄστυ Ζελείης.</rtc></ruby> <ruby><rtc lang="grc" translate="no">ἕλκε δ' ὁμοῦ γλυφίδας τε λαβὼν καὶ νεῦρα βόεια:</rtc></ruby> <ruby><rtc lang="grc" translate="no">νευρὴν μὲν μαζῷ πέλασεν, τόξῳ δὲ σίδηρον.</rtc></ruby> <ruby><rtc lang="grc" translate="no">αὐτὰρ ἐπεὶ δὴ κυκλοτερὲς μέγα τόξον ἔτεινε,</rtc></ruby> <ruby><rtc lang="grc" translate="no">λίγξε βιός, νευρὴ δὲ μέγ' ἴαχεν, ἆλτο δ' ὀϊστὸς</rtc></ruby> <ruby><rtc lang="grc" translate="no">ὀξυβελὴς καθ' ὅμιλον ἐπιπτέσθαι μενεαίνων.</rtc></ruby><br/><ruby><rtc lang="grc" translate="no">οὐδὲ σέθεν Μενέλαε θεοὶ μάκαρες λελάθοντο</rtc></ruby> <ruby><rtc lang="grc" translate="no">ἀθάνατοι, πρώτη δὲ Διὸς θυγάτηρ ἀγελείη,</rtc></ruby> <ruby><rtc lang="grc" translate="no">ἥ τοι πρόσθε στᾶσα βέλος ἐχεπευκὲς ἄμυνεν.</rtc></ruby> <ruby><rtc lang="grc" translate="no">ἣ δὲ τόσον μὲν ἔεργεν ἀπὸ χροὸς ὡς ὅτε μήτηρ</rtc></ruby> <ruby><rtc lang="grc" translate="no">παιδὸς ἐέργῃ μυῖαν ὅθ' ἡδέϊ λέξεται ὕπνῳ,</rtc></ruby> <ruby><rtc lang="grc" translate="no">αὐτὴ δ' αὖτ' ἴθυνεν ὅθι ζωστῆρος ὀχῆες</rtc></ruby> <ruby><rtc lang="grc" translate="no">χρύσειοι σύνεχον καὶ διπλόος ἤντετο θώρηξ.</rtc></ruby> <ruby><rtc lang="grc" translate="no">ἐν δ' ἔπεσε ζωστῆρι ἀρηρότι πικρὸς ὀϊστός:</rtc></ruby> <ruby><rtc lang="grc" translate="no">διὰ μὲν ἂρ ζωστῆρος ἐλήλατο δαιδαλέοιο,</rtc></ruby> <ruby><rtc lang="grc" translate="no">καὶ διὰ θώρηκος πολυδαιδάλου ἠρήρειστο</rtc></ruby> <ruby><rtc lang="grc" translate="no">μίτρης θ', ἣν ἐφόρει ἔρυμα χροὸς ἕρκος ἀκόντων,</rtc></ruby> <ruby><rtc lang="grc" translate="no">ἥ οἱ πλεῖστον ἔρυτο: διὰ πρὸ δὲ εἴσατο καὶ τῆς.</rtc></ruby> <ruby><rtc lang="grc" translate="no">ἀκρότατον δ' ἄρ' ὀϊστὸς ἐπέγραψε χρόα φωτός:</rtc></ruby> <ruby><rtc lang="grc" translate="no">αὐτίκα δ' ἔρρεεν αἷμα κελαινεφὲς ἐξ ὠτειλῆς.</rtc></ruby><br/><ruby><rtc lang="grc" translate="no">ὡς δ' ὅτε τίς τ' ἐλέφαντα γυνὴ φοίνικι μιήνῃ</rtc></ruby> <ruby><rtc lang="grc" translate="no">Μῃονὶς ἠὲ Κάειρα παρήϊον ἔμμεναι ἵππων:</rtc></ruby> <ruby><rtc lang="grc" translate="no">κεῖται δ' ἐν θαλάμῳ, πολέες τέ μιν ἠρήσαντο</rtc></ruby> <ruby><rtc lang="grc" translate="no">ἱππῆες φορέειν: βασιλῆϊ δὲ κεῖται ἄγαλμα,</rtc></ruby> <ruby><rtc lang="grc" translate="no">ἀμφότερον κόσμός θ' ἵππῳ ἐλατῆρί τε κῦδος:</rtc></ruby> <ruby><rtc lang="grc" translate="no">τοῖοί τοι Μενέλαε μιάνθην αἵματι μηροὶ</rtc></ruby> <ruby><rtc lang="grc" translate="no">εὐφυέες κνῆμαί τε ἰδὲ σφυρὰ κάλ' ὑπένερθε.</rtc></ruby><br/><ruby><rtc lang="grc" translate="no">ῥίγησεν δ' ἄρ' ἔπειτα ἄναξ ἀνδρῶν Ἀγαμέμνων</rtc></ruby> <ruby><rtc lang="grc" translate="no">ὡς εἶδεν μέλαν αἷμα καταρρέον ἐξ ὠτειλῆς:</rtc></ruby> <ruby><rtc lang="grc" translate="no">ῥίγησεν δὲ καὶ αὐτὸς ἀρηί̈φιλος Μενέλαος.</rtc></ruby> <ruby><rtc lang="grc" translate="no">ὡς δὲ ἴδεν νεῦρόν τε καὶ ὄγκους ἐκτὸς ἐόντας</rtc></ruby> <ruby><rtc lang="grc" translate="no">ἄψορρόν οἱ θυμὸς ἐνὶ στήθεσσιν ἀγέρθη.</rtc></ruby> <ruby><rtc lang="grc" translate="no">τοῖς δὲ βαρὺ στενάχων μετέφη κρείων Ἀγαμέμνων</rtc></ruby> <ruby><rtc lang="grc" translate="no">χειρὸς ἔχων Μενέλαον, ἐπεστενάχοντο δ' ἑταῖροι:</rtc></ruby> <ruby><rtc lang="grc" translate="no">φίλε κασίγνητε θάνατόν νύ τοι ὅρκι' ἔταμνον</rtc></ruby> <ruby><rtc lang="grc" translate="no">οἶον προστήσας πρὸ Ἀχαιῶν Τρωσὶ μάχεσθαι,</rtc></ruby> <ruby><rtc lang="grc" translate="no">ὥς σ' ἔβαλον Τρῶες, κατὰ δ' ὅρκια πιστὰ πάτησαν.</rtc></ruby> <ruby><rtc lang="grc" translate="no">οὐ μέν πως ἅλιον πέλει ὅρκιον αἷμά τε ἀρνῶν</rtc></ruby> <ruby><rtc lang="grc" translate="no">σπονδαί τ' ἄκρητοι καὶ δεξιαὶ ᾗς ἐπέπιθμεν.</rtc></ruby> <ruby><rtc lang="grc" translate="no">εἴ περ γάρ τε καὶ αὐτίκ' Ὀλύμπιος οὐκ ἐτέλεσσεν,</rtc></ruby> <ruby><rtc lang="grc" translate="no">ἔκ τε καὶ ὀψὲ τελεῖ, σύν τε μεγάλῳ ἀπέτισαν</rtc></ruby> <ruby><rtc lang="grc" translate="no">σὺν σφῇσιν κεφαλῇσι γυναιξί τε καὶ τεκέεσσιν.</rtc></ruby> <ruby><rtc lang="grc" translate="no">εὖ γὰρ ἐγὼ τόδε οἶδα κατὰ φρένα καὶ κατὰ θυμόν:</rtc></ruby> <ruby><rtc lang="grc" translate="no">ἔσσεται ἦμαρ ὅτ' ἄν ποτ' ὀλώλῃ Ἴλιος ἱρὴ</rtc></ruby> <ruby><rtc lang="grc" translate="no">καὶ Πρίαμος καὶ λαὸς ἐϋμμελίω Πριάμοιο,</rtc></ruby> <ruby><rtc lang="grc" translate="no">Ζεὺς δέ σφι Κρονίδης ὑψίζυγος αἰθέρι ναίων</rtc></ruby> <ruby><rtc lang="grc" translate="no">αὐτὸς ἐπισσείῃσιν ἐρεμνὴν αἰγίδα πᾶσι</rtc></ruby> <ruby><rtc lang="grc" translate="no">τῆσδ' ἀπάτης κοτέων: τὰ μὲν ἔσσεται οὐκ ἀτέλεστα:</rtc></ruby> <ruby><rtc lang="grc" translate="no">ἀλλά μοι αἰνὸν ἄχος σέθεν ἔσσεται ὦ Μενέλαε</rtc></ruby> <ruby><rtc lang="grc" translate="no">αἴ κε θάνῃς καὶ πότμον ἀναπλήσῃς βιότοιο.</rtc></ruby> <ruby><rtc lang="grc" translate="no">καί κεν ἐλέγχιστος πολυδίψιον Ἄργος ἱκοίμην:</rtc></ruby> <ruby><rtc lang="grc" translate="no">αὐτίκα γὰρ μνήσονται Ἀχαιοὶ πατρίδος αἴης:</rtc></ruby> <ruby><rtc lang="grc" translate="no">κὰδ δέ κεν εὐχωλὴν Πριάμῳ καὶ Τρωσὶ λίποιμεν</rtc></ruby> <ruby><rtc lang="grc" translate="no">Ἀργείην Ἑλένην: σέο δ' ὀστέα πύσει ἄρουρα</rtc></ruby> <ruby><rtc lang="grc" translate="no">κειμένου ἐν Τροίῃ ἀτελευτήτῳ ἐπὶ ἔργῳ.</rtc></ruby> <ruby><rtc lang="grc" translate="no">καί κέ τις ὧδ' ἐρέει Τρώων ὑπερηνορεόντων</rtc></ruby> <ruby><rtc lang="grc" translate="no">τύμβῳ ἐπιθρῴσκων Μενελάου κυδαλίμοιο:</rtc></ruby> <ruby><rtc lang="grc" translate="no">αἴθ' οὕτως ἐπὶ πᾶσι χόλον τελέσει' Ἀγαμέμνων,</rtc></ruby> <ruby><rtc lang="grc" translate="no">ὡς καὶ νῦν ἅλιον στρατὸν ἤγαγεν ἐνθάδ' Ἀχαιῶν,</rtc></ruby> <ruby><rtc lang="grc" translate="no">καὶ δὴ ἔβη οἶκον δὲ φίλην ἐς πατρίδα γαῖαν</rtc></ruby> <ruby><rtc lang="grc" translate="no">σὺν κεινῇσιν νηυσὶ λιπὼν ἀγαθὸν Μενέλαον.</rtc></ruby> <ruby><rtc lang="grc" translate="no">ὥς ποτέ τις ἐρέει: τότε μοι χάνοι εὐρεῖα χθών.</rtc></ruby> <ruby><rtc lang="grc" translate="no">τὸν δ' ἐπιθαρσύνων προσέφη ξανθὸς Μενέλαος:</rtc></ruby> <ruby><rtc lang="grc" translate="no">θάρσει, μηδέ τί πω δειδίσσεο λαὸν Ἀχαιῶν:</rtc></ruby> <ruby><rtc lang="grc" translate="no">οὐκ ἐν καιρίῳ ὀξὺ πάγη βέλος, ἀλλὰ πάροιθεν</rtc></ruby> <ruby><rtc lang="grc" translate="no">εἰρύσατο ζωστήρ τε παναίολος ἠδ' ὑπένερθε</rtc></ruby> <ruby><rtc lang="grc" translate="no">ζῶμά τε καὶ μίτρη, τὴν χαλκῆες κάμον ἄνδρες.</rtc></ruby><br/><ruby><rtc lang="grc" translate="no">τὸν δ' ἀπαμειβόμενος προσέφη κρείων Ἀγαμέμνων:</rtc></ruby> <ruby><rtc lang="grc" translate="no">αἲ γὰρ δὴ οὕτως εἴη φίλος ὦ Μενέλαε:</rtc></ruby> <ruby><rtc lang="grc" translate="no">ἕλκος δ' ἰητὴρ ἐπιμάσσεται ἠδ' ἐπιθήσει</rtc></ruby> <ruby><rtc lang="grc" translate="no">φάρμαχ' ἅ κεν παύσῃσι μελαινάων ὀδυνάων.</rtc></ruby><br/><ruby><rtc lang="grc" translate="no">ἦ καὶ Ταλθύβιον θεῖον κήρυκα προσηύδα:</rtc></ruby> <ruby><rtc lang="grc" translate="no">Ταλθύβι' ὅττι τάχιστα Μαχάονα δεῦρο κάλεσσον</rtc></ruby> <ruby><rtc lang="grc" translate="no">φῶτ' Ἀσκληπιοῦ υἱὸν ἀμύμονος ἰητῆρος,</rtc></ruby> <ruby><rtc lang="grc" translate="no">ὄφρα ἴδῃ Μενέλαον ἀρήϊον Ἀτρέος υἱόν,</rtc></ruby> <ruby><rtc lang="grc" translate="no">ὅν τις ὀϊστεύσας ἔβαλεν τόξων ἐὺ̈ εἰδὼς</rtc></ruby> <ruby><rtc lang="grc" translate="no">Τρώων ἢ Λυκίων, τῷ μὲν κλέος, ἄμμι δὲ πένθος.</rtc></ruby><br/><ruby><rtc lang="grc" translate="no">ὣς ἔφατ', οὐδ' ἄρα οἱ κῆρυξ ἀπίθησεν ἀκούσας,</rtc></ruby> <ruby><rtc lang="grc" translate="no">βῆ δ' ἰέναι κατὰ λαὸν Ἀχαιῶν χαλκοχιτώνων</rtc></ruby> <ruby><rtc lang="grc" translate="no">παπταίνων ἥρωα Μαχάονα: τὸν δὲ νόησεν</rtc></ruby> <ruby><rtc lang="grc" translate="no">ἑσταότ': ἀμφὶ δέ μιν κρατεραὶ στίχες ἀσπιστάων</rtc></ruby> <ruby><rtc lang="grc" translate="no">λαῶν, οἵ οἱ ἕποντο Τρίκης ἐξ ἱπποβότοιο.</rtc></ruby> <ruby><rtc lang="grc" translate="no">ἀγχοῦ δ' ἱστάμενος ἔπεα πτερόεντα προσηύδα:</rtc></ruby> <ruby><rtc lang="grc" translate="no">ὄρσ' Ἀσκληπιάδη, καλέει κρείων Ἀγαμέμνων,</rtc></ruby> <ruby><rtc lang="grc" translate="no">ὄφρα ἴδῃς Μενέλαον ἀρήϊον ἀρχὸν Ἀχαιῶν,</rtc></ruby> <ruby><rtc lang="grc" translate="no">ὅν τις ὀϊστεύσας ἔβαλεν τόξων ἐὺ̈ εἰδὼς</rtc></ruby> <ruby><rtc lang="grc" translate="no">Τρώων ἢ Λυκίων, τῷ μὲν κλέος, ἄμμι δὲ πένθος.</rtc></ruby><br/><ruby><rtc lang="grc" translate="no">ὣς φάτο, τῷ δ' ἄρα θυμὸν ἐνὶ στήθεσσιν ὄρινε:</rtc></ruby> <ruby><rtc lang="grc" translate="no">βὰν δ' ἰέναι καθ' ὅμιλον ἀνὰ στρατὸν εὐρὺν Ἀχαιῶν.</rtc></ruby> <ruby><rtc lang="grc" translate="no">ἀλλ' ὅτε δή ῥ' ἵκανον ὅθι ξανθὸς Μενέλαος</rtc></ruby> <ruby><rtc lang="grc" translate="no">βλήμενος ἦν, περὶ δ' αὐτὸν ἀγηγέραθ' ὅσσοι ἄριστοι</rtc></ruby> <ruby><rtc lang="grc" translate="no">κυκλόσ', ὃ δ' ἐν μέσσοισι παρίστατο ἰσόθεος φώς,</rtc></ruby> <ruby><rtc lang="grc" translate="no">αὐτίκα δ' ἐκ ζωστῆρος ἀρηρότος ἕλκεν ὀϊστόν:</rtc></ruby> <ruby><rtc lang="grc" translate="no">τοῦ δ' ἐξελκομένοιο πάλιν ἄγεν ὀξέες ὄγκοι.</rtc></ruby> <ruby><rtc lang="grc" translate="no">λῦσε δέ οἱ ζωστῆρα παναίολον ἠδ' ὑπένερθε</rtc></ruby> <ruby><rtc lang="grc" translate="no">ζῶμά τε καὶ μίτρην, τὴν χαλκῆες κάμον ἄνδρες.</rtc></ruby> <ruby><rtc lang="grc" translate="no">αὐτὰρ ἐπεὶ ἴδεν ἕλκος ὅθ' ἔμπεσε πικρὸς ὀϊστός,</rtc></ruby> <ruby><rtc lang="grc" translate="no">αἷμ' ἐκμυζήσας ἐπ' ἄρ' ἤπια φάρμακα εἰδὼς</rtc></ruby> <ruby><rtc lang="grc" translate="no">πάσσε, τά οἵ ποτε πατρὶ φίλα φρονέων πόρε Χείρων.</rtc></ruby><br/><ruby><rtc lang="grc" translate="no">ὄφρα τοὶ ἀμφεπένοντο βοὴν ἀγαθὸν Μενέλαον,</rtc></ruby> <ruby><rtc lang="grc" translate="no">τόφρα δ' ἐπὶ Τρώων στίχες ἤλυθον ἀσπιστάων:</rtc></ruby> <ruby><rtc lang="grc" translate="no">οἳ δ' αὖτις κατὰ τεύχε' ἔδυν, μνήσαντο δὲ χάρμης.</rtc></ruby><br/><ruby><rtc lang="grc" translate="no">ἔνθ' οὐκ ἂν βρίζοντα ἴδοις Ἀγαμέμνονα δῖον</rtc></ruby> <ruby><rtc lang="grc" translate="no">οὐδὲ καταπτώσσοντ' οὐδ' οὐκ ἐθέλοντα μάχεσθαι,</rtc></ruby> <ruby><rtc lang="grc" translate="no">ἀλλὰ μάλα σπεύδοντα μάχην ἐς κυδιάνειραν.</rtc></ruby> <ruby><rtc lang="grc" translate="no">ἵππους μὲν γὰρ ἔασε καὶ ἅρματα ποικίλα χαλκῷ:</rtc></ruby> <ruby><rtc lang="grc" translate="no">καὶ τοὺς μὲν θεράπων ἀπάνευθ' ἔχε φυσιόωντας</rtc></ruby> <ruby><rtc lang="grc" translate="no">Εὐρυμέδων υἱὸς Πτολεμαίου Πειραί̈δαο:</rtc></ruby> <ruby><rtc lang="grc" translate="no">τῷ μάλα πόλλ' ἐπέτελλε παρισχέμεν ὁππότε κέν μιν</rtc></ruby> <ruby><rtc lang="grc" translate="no">γυῖα λάβῃ κάματος πολέας διὰ κοιρανέοντα:</rtc></ruby> <ruby><rtc lang="grc" translate="no">αὐτὰρ ὃ πεζὸς ἐὼν ἐπεπωλεῖτο στίχας ἀνδρῶν:</rtc></ruby> <ruby><rtc lang="grc" translate="no">καί ῥ' οὓς μὲν σπεύδοντας ἴδοι Δαναῶν ταχυπώλων,</rtc></ruby> <ruby><rtc lang="grc" translate="no">τοὺς μάλα θαρσύνεσκε παριστάμενος ἐπέεσσιν:</rtc></ruby> <ruby><rtc lang="grc" translate="no">Ἀργεῖοι μή πώ τι μεθίετε θούριδος ἀλκῆς:</rtc></ruby> <ruby><rtc lang="grc" translate="no">οὐ γὰρ ἐπὶ ψευδέσσι πατὴρ Ζεὺς ἔσσετ' ἀρωγός,</rtc></ruby> <ruby><rtc lang="grc" translate="no">ἀλλ' οἵ περ πρότεροι ὑπὲρ ὅρκια δηλήσαντο</rtc></ruby> <ruby><rtc lang="grc" translate="no">τῶν ἤτοι αὐτῶν τέρενα χρόα γῦπες ἔδονται,</rtc></ruby> <ruby><rtc lang="grc" translate="no">ἡμεῖς αὖτ' ἀλόχους τε φίλας καὶ νήπια τέκνα</rtc></ruby> <ruby><rtc lang="grc" translate="no">ἄξομεν ἐν νήεσσιν, ἐπὴν πτολίεθρον ἕλωμεν.</rtc></ruby><br/><ruby><rtc lang="grc" translate="no">οὕς τινας αὖ μεθιέντας ἴδοι στυγεροῦ πολέμοιο,</rtc></ruby> <ruby><rtc lang="grc" translate="no">τοὺς μάλα νεικείεσκε χολωτοῖσιν ἐπέεσσιν:</rtc></ruby><br/><ruby><rtc lang="grc" translate="no">Ἀργεῖοι ἰόμωροι ἐλεγχέες οὔ νυ σέβεσθε;</rtc></ruby> <ruby><rtc lang="grc" translate="no">τίφθ' οὕτως ἔστητε τεθηπότες ἠύ̈τε νεβροί,</rtc></ruby> <ruby><rtc lang="grc" translate="no">αἵ τ' ἐπεὶ οὖν ἔκαμον πολέος πεδίοιο θέουσαι</rtc></ruby> <ruby><rtc lang="grc" translate="no">ἑστᾶσ', οὐδ' ἄρα τίς σφι μετὰ φρεσὶ γίγνεται ἀλκή:</rtc></ruby> <ruby><rtc lang="grc" translate="no">ὣς ὑμεῖς ἔστητε τεθηπότες οὐδὲ μάχεσθε.</rtc></ruby> <ruby><rtc lang="grc" translate="no">ἦ μένετε Τρῶας σχεδὸν ἐλθέμεν ἔνθά τε νῆες</rtc></ruby> <ruby><rtc lang="grc" translate="no">εἰρύατ' εὔπρυμνοι πολιῆς ἐπὶ θινὶ θαλάσσης,</rtc></ruby> <ruby><rtc lang="grc" translate="no">ὄφρα ἴδητ' αἴ κ' ὔμμιν ὑπέρσχῃ χεῖρα Κρονίων;</rtc></ruby><br/><ruby><rtc lang="grc" translate="no">ὣς ὅ γε κοιρανέων ἐπεπωλεῖτο στίχας ἀνδρῶν:</rtc></ruby> <ruby><rtc lang="grc" translate="no">ἦλθε δ' ἐπὶ Κρήτεσσι κιὼν ἀνὰ οὐλαμὸν ἀνδρῶν.</rtc></ruby> <ruby><rtc lang="grc" translate="no">οἳ δ' ἀμφ' Ἰδομενῆα δαί̈φρονα θωρήσσοντο:</rtc></ruby> <ruby><rtc lang="grc" translate="no">Ἰδομενεὺς μὲν ἐνὶ προμάχοις συὶ̈ εἴκελος ἀλκήν,</rtc></ruby> <ruby><rtc lang="grc" translate="no">Μηριόνης δ' ἄρα οἱ πυμάτας ὄτρυνε φάλαγγας.</rtc></ruby> <ruby><rtc lang="grc" translate="no">τοὺς δὲ ἰδὼν γήθησεν ἄναξ ἀνδρῶν Ἀγαμέμνων,</rtc></ruby> <ruby><rtc lang="grc" translate="no">αὐτίκα δ' Ἰδομενῆα προσηύδα μειλιχίοισιν:</rtc></ruby> <ruby><rtc lang="grc" translate="no">Ἰδομενεῦ περὶ μέν σε τίω Δαναῶν ταχυπώλων</rtc></ruby> <ruby><rtc lang="grc" translate="no">ἠμὲν ἐνὶ πτολέμῳ ἠδ' ἀλλοίῳ ἐπὶ ἔργῳ</rtc></ruby> <ruby><rtc lang="grc" translate="no">ἠδ' ἐν δαίθ', ὅτε πέρ τε γερούσιον αἴθοπα οἶνον</rtc></ruby> <ruby><rtc lang="grc" translate="no">Ἀργείων οἳ ἄριστοι ἐνὶ κρητῆρι κέρωνται.</rtc></ruby> <ruby><rtc lang="grc" translate="no">εἴ περ γάρ τ' ἄλλοι γε κάρη κομόωντες Ἀχαιοὶ</rtc></ruby> <ruby><rtc lang="grc" translate="no">δαιτρὸν πίνωσιν, σὸν δὲ πλεῖον δέπας αἰεὶ</rtc></ruby> <ruby><rtc lang="grc" translate="no">ἕστηχ', ὥς περ ἐμοί, πιέειν ὅτε θυμὸς ἀνώγοι.</rtc></ruby> <ruby><rtc lang="grc" translate="no">ἀλλ' ὄρσευ πόλεμον δ' οἷος πάρος εὔχεαι εἶναι.</rtc></ruby><br/><ruby><rtc lang="grc" translate="no">τὸν δ' αὖτ' Ἰδομενεὺς Κρητῶν ἀγὸς ἀντίον ηὔδα:</rtc></ruby> <ruby><rtc lang="grc" translate="no">Ἀτρεί̈δη μάλα μέν τοι ἐγὼν ἐρίηρος ἑταῖρος</rtc></ruby> <ruby><rtc lang="grc" translate="no">ἔσσομαι, ὡς τὸ πρῶτον ὑπέστην καὶ κατένευσα:</rtc></ruby> <ruby><rtc lang="grc" translate="no">ἀλλ' ἄλλους ὄτρυνε κάρη κομόωντας Ἀχαιοὺς</rtc></ruby> <ruby><rtc lang="grc" translate="no">ὄφρα τάχιστα μαχώμεθ', ἐπεὶ σύν γ' ὅρκι' ἔχευαν</rtc></ruby> <ruby><rtc lang="grc" translate="no">Τρῶες: τοῖσιν δ' αὖ θάνατος καὶ κήδε' ὀπίσσω</rtc></ruby> <ruby><rtc lang="grc" translate="no">ἔσσετ' ἐπεὶ πρότεροι ὑπὲρ ὅρκια δηλήσαντο.</rtc></ruby><br/><ruby><rtc lang="grc" translate="no">ὣς ἔφατ', Ἀτρεί̈δης δὲ παρῴχετο γηθόσυνος κῆρ:</rtc></ruby> <ruby><rtc lang="grc" translate="no">ἦλθε δ' ἐπ' Αἰάντεσσι κιὼν ἀνὰ οὐλαμὸν ἀνδρῶν:</rtc></ruby> <ruby><rtc lang="grc" translate="no">τὼ δὲ κορυσσέσθην, ἅμα δὲ νέφος εἵπετο πεζῶν.</rtc></ruby> <ruby><rtc lang="grc" translate="no">ὡς δ' ὅτ' ἀπὸ σκοπιῆς εἶδεν νέφος αἰπόλος ἀνὴρ</rtc></ruby> <ruby><rtc lang="grc" translate="no">ἐρχόμενον κατὰ πόντον ὑπὸ Ζεφύροιο ἰωῆς:</rtc></ruby> <ruby><rtc lang="grc" translate="no">τῷ δέ τ' ἄνευθεν ἐόντι μελάντερον ἠύ̈τε πίσσα</rtc></ruby> <ruby><rtc lang="grc" translate="no">φαίνετ' ἰὸν κατὰ πόντον, ἄγει δέ τε λαίλαπα πολλήν,</rtc></ruby> <ruby><rtc lang="grc" translate="no">ῥίγησέν τε ἰδών, ὑπό τε σπέος ἤλασε μῆλα:</rtc></ruby> <ruby><rtc lang="grc" translate="no">τοῖαι ἅμ' Αἰάντεσσι διοτρεφέων αἰζηῶν</rtc></ruby> <ruby><rtc lang="grc" translate="no">δήϊον ἐς πόλεμον πυκιναὶ κίνυντο φάλαγγες</rtc></ruby> <ruby><rtc lang="grc" translate="no">κυάνεαι, σάκεσίν τε καὶ ἔγχεσι πεφρικυῖαι.</rtc></ruby> <ruby><rtc lang="grc" translate="no">καὶ τοὺς μὲν γήθησεν ἰδὼν κρείων Ἀγαμέμνων,</rtc></ruby> <ruby><rtc lang="grc" translate="no">καί σφεας φωνήσας ἔπεα πτερόεντα προσηύδα:</rtc></ruby> <ruby><rtc lang="grc" translate="no">Αἴαντ' Ἀργείων ἡγήτορε χαλκοχιτώνων,</rtc></ruby> <ruby><rtc lang="grc" translate="no">σφῶϊ μέν: οὐ γὰρ ἔοικ' ὀτρυνέμεν: οὔ τι κελεύω:</rtc></ruby> <ruby><rtc lang="grc" translate="no">αὐτὼ γὰρ μάλα λαὸν ἀνώγετον ἶφι μάχεσθαι.</rtc></ruby> <ruby><rtc lang="grc" translate="no">αἲ γὰρ Ζεῦ τε πάτερ καὶ Ἀθηναίη καὶ Ἄπολλον</rtc></ruby> <ruby><rtc lang="grc" translate="no">τοῖος πᾶσιν θυμὸς ἐνὶ στήθεσσι γένοιτο:</rtc></ruby> <ruby><rtc lang="grc" translate="no">τώ κε τάχ' ἠμύσειε πόλις Πριάμοιο ἄνακτος</rtc></ruby> <ruby><rtc lang="grc" translate="no">χερσὶν ὑφ' ἡμετέρῃσιν ἁλοῦσά τε περθομένη τε.</rtc></ruby><br/><ruby><rtc lang="grc" translate="no">ὣς εἰπὼν τοὺς μὲν λίπεν αὐτοῦ, βῆ δὲ μετ' ἄλλους:</rtc></ruby> <ruby><rtc lang="grc" translate="no">ἔνθ' ὅ γε Νέστορ' ἔτετμε λιγὺν Πυλίων ἀγορητὴν</rtc></ruby> <ruby><rtc lang="grc" translate="no">οὓς ἑτάρους στέλλοντα καὶ ὀτρύνοντα μάχεσθαι</rtc></ruby> <ruby><rtc lang="grc" translate="no">ἀμφὶ μέγαν Πελάγοντα Ἀλάστορά τε Χρομίον τε</rtc></ruby> <ruby><rtc lang="grc" translate="no">Αἵμονά τε κρείοντα Βίαντά τε ποιμένα λαῶν:</rtc></ruby> <ruby><rtc lang="grc" translate="no">ἱππῆας μὲν πρῶτα σὺν ἵπποισιν καὶ ὄχεσφι,</rtc></ruby> <ruby><rtc lang="grc" translate="no">πεζοὺς δ' ἐξόπιθε στῆσεν πολέας τε καὶ ἐσθλοὺς</rtc></ruby> <ruby><rtc lang="grc" translate="no">ἕρκος ἔμεν πολέμοιο: κακοὺς δ' ἐς μέσσον ἔλασσεν,</rtc></ruby> <ruby><rtc lang="grc" translate="no">ὄφρα καὶ οὐκ ἐθέλων τις ἀναγκαίῃ πολεμίζοι.</rtc></ruby> <ruby><rtc lang="grc" translate="no">ἱππεῦσιν μὲν πρῶτ' ἐπετέλλετο: τοὺς γὰρ ἀνώγει</rtc></ruby> <ruby><rtc lang="grc" translate="no">σφοὺς ἵππους ἐχέμεν μηδὲ κλονέεσθαι ὁμίλῳ:</rtc></ruby> <ruby><rtc lang="grc" translate="no">μηδέ τις ἱπποσύνῃ τε καὶ ἠνορέηφι πεποιθὼς</rtc></ruby> <ruby><rtc lang="grc" translate="no">οἶος πρόσθ' ἄλλων μεμάτω Τρώεσσι μάχεσθαι,</rtc></ruby> <ruby><rtc lang="grc" translate="no">μηδ' ἀναχωρείτω: ἀλαπαδνότεροι γὰρ ἔσεσθε.</rtc></ruby> <ruby><rtc lang="grc" translate="no">ὃς δέ κ' ἀνὴρ ἀπὸ ὧν ὀχέων ἕτερ' ἅρμαθ' ἵκηται</rtc></ruby> <ruby><rtc lang="grc" translate="no">ἔγχει ὀρεξάσθω, ἐπεὶ ἦ πολὺ φέρτερον οὕτω.</rtc></ruby> <ruby><rtc lang="grc" translate="no">ὧδε καὶ οἱ πρότεροι πόλεας καὶ τείχε' ἐπόρθεον</rtc></ruby> <ruby><rtc lang="grc" translate="no">τόνδε νόον καὶ θυμὸν ἐνὶ στήθεσσιν ἔχοντες.</rtc></ruby><br/><ruby><rtc lang="grc" translate="no">ὣς ὃ γέρων ὄτρυνε πάλαι πολέμων ἐὺ̈ εἰδώς:</rtc></ruby> <ruby><rtc lang="grc" translate="no">καὶ τὸν μὲν γήθησεν ἰδὼν κρείων Ἀγαμέμνων,</rtc></ruby> <ruby><rtc lang="grc" translate="no">καί μιν φωνήσας ἔπεα πτερόεντα προσηύδα:</rtc></ruby> <ruby><rtc lang="grc" translate="no">ὦ γέρον εἴθ' ὡς θυμὸς ἐνὶ στήθεσσι φίλοισιν</rtc></ruby> <ruby><rtc lang="grc" translate="no">ὥς τοι γούναθ' ἕποιτο, βίη δέ τοι ἔμπεδος εἴη:</rtc></ruby> <ruby><rtc lang="grc" translate="no">ἀλλά σε γῆρας τείρει ὁμοίϊον: ὡς ὄφελέν τις</rtc></ruby> <ruby><rtc lang="grc" translate="no">ἀνδρῶν ἄλλος ἔχειν, σὺ δὲ κουροτέροισι μετεῖναι.</rtc></ruby><br/><ruby><rtc lang="grc" translate="no">τὸν δ' ἠμείβετ' ἔπειτα Γερήνιος ἱππότα Νέστωρ:</rtc></ruby> <ruby><rtc lang="grc" translate="no">Ἀτρεί̈δη μάλα μέν τοι ἐγὼν ἐθέλοιμι καὶ αὐτὸς</rtc></ruby> <ruby><rtc lang="grc" translate="no">ὣς ἔμεν ὡς ὅτε δῖον Ἐρευθαλίωνα κατέκταν.</rtc></ruby> <ruby><rtc lang="grc" translate="no">ἀλλ' οὔ πως ἅμα πάντα θεοὶ δόσαν ἀνθρώποισιν:</rtc></ruby> <ruby><rtc lang="grc" translate="no">εἰ τότε κοῦρος ἔα νῦν αὖτέ με γῆρας ὀπάζει.</rtc></ruby> <ruby><rtc lang="grc" translate="no">ἀλλὰ καὶ ὧς ἱππεῦσι μετέσσομαι ἠδὲ κελεύσω</rtc></ruby> <ruby><rtc lang="grc" translate="no">βουλῇ καὶ μύθοισι: τὸ γὰρ γέρας ἐστὶ γερόντων.</rtc></ruby> <ruby><rtc lang="grc" translate="no">αἰχμὰς δ' αἰχμάσσουσι νεώτεροι, οἵ περ ἐμεῖο</rtc></ruby> <ruby><rtc lang="grc" translate="no">ὁπλότεροι γεγάασι πεποίθασίν τε βίηφιν.</rtc></ruby><br/><ruby><rtc lang="grc" translate="no">ὣς ἔφατ', Ἀτρεί̈δης δὲ παρῴχετο γηθόσυνος κῆρ.</rtc></ruby> <ruby><rtc lang="grc" translate="no">εὗρ' υἱὸν Πετεῶο Μενεσθῆα πλήξιππον</rtc></ruby> <ruby><rtc lang="grc" translate="no">ἑσταότ': ἀμφὶ δ' Ἀθηναῖοι μήστωρες ἀϋτῆς:</rtc></ruby> <ruby><rtc lang="grc" translate="no">αὐτὰρ ὃ πλησίον ἑστήκει πολύμητις Ὀδυσσεύς,</rtc></ruby> <ruby><rtc lang="grc" translate="no">πὰρ δὲ Κεφαλλήνων ἀμφὶ στίχες οὐκ ἀλαπαδναὶ</rtc></ruby> <ruby><rtc lang="grc" translate="no">ἕστασαν: οὐ γάρ πώ σφιν ἀκούετο λαὸς ἀϋτῆς,</rtc></ruby> <ruby><rtc lang="grc" translate="no">ἀλλὰ νέον συνορινόμεναι κίνυντο φάλαγγες</rtc></ruby> <ruby><rtc lang="grc" translate="no">Τρώων ἱπποδάμων καὶ Ἀχαιῶν: οἳ δὲ μένοντες</rtc></ruby> <ruby><rtc lang="grc" translate="no">ἕστασαν ὁππότε πύργος Ἀχαιῶν ἄλλος ἐπελθὼν</rtc></ruby> <ruby><rtc lang="grc" translate="no">Τρώων ὁρμήσειε καὶ ἄρξειαν πολέμοιο.</rtc></ruby> <ruby><rtc lang="grc" translate="no">τοὺς δὲ ἰδὼν νείκεσσεν ἄναξ ἀνδρῶν Ἀγαμέμνων,</rtc></ruby> <ruby><rtc lang="grc" translate="no">καί σφεας φωνήσας ἔπεα πτερόεντα προσηύδα:</rtc></ruby> <ruby><rtc lang="grc" translate="no">ὦ υἱὲ Πετεῶο διοτρεφέος βασιλῆος,</rtc></ruby> <ruby><rtc lang="grc" translate="no">καὶ σὺ κακοῖσι δόλοισι κεκασμένε κερδαλεόφρον</rtc></ruby> <ruby><rtc lang="grc" translate="no">τίπτε καταπτώσσοντες ἀφέστατε, μίμνετε δ' ἄλλους;</rtc></ruby> <ruby><rtc lang="grc" translate="no">σφῶϊν μέν τ' ἐπέοικε μετὰ πρώτοισιν ἐόντας</rtc></ruby> <ruby><rtc lang="grc" translate="no">ἑστάμεν ἠδὲ μάχης καυστείρης ἀντιβολῆσαι:</rtc></ruby> <ruby><rtc lang="grc" translate="no">πρώτω γὰρ καὶ δαιτὸς ἀκουάζεσθον ἐμεῖο,</rtc></ruby> <ruby><rtc lang="grc" translate="no">ὁππότε δαῖτα γέρουσιν ἐφοπλίζωμεν Ἀχαιοί.</rtc></ruby> <ruby><rtc lang="grc" translate="no">ἔνθα φίλ' ὀπταλέα κρέα ἔδμεναι ἠδὲ κύπελλα</rtc></ruby> <ruby><rtc lang="grc" translate="no">οἴνου πινέμεναι μελιηδέος ὄφρ' ἐθέλητον:</rtc></ruby> <ruby><rtc lang="grc" translate="no">νῦν δὲ φίλως χ' ὁρόῳτε καὶ εἰ δέκα πύργοι Ἀχαιῶν</rtc></ruby> <ruby><rtc lang="grc" translate="no">ὑμείων προπάροιθε μαχοίατο νηλέϊ χαλκῷ.</rtc></ruby><br/><ruby><rtc lang="grc" translate="no">τὸν δ' ἄρ' ὑπόδρα ἰδὼν προσέφη πολύμητις Ὀδυσσεύς:</rtc></ruby> <ruby><rtc lang="grc" translate="no">Ἀτρεί̈δη ποῖόν σε ἔπος φύγεν ἕρκος ὀδόντων;</rtc></ruby> <ruby><rtc lang="grc" translate="no">πῶς δὴ φῂς πολέμοιο μεθιέμεν ὁππότ' Ἀχαιοὶ</rtc></ruby> <ruby><rtc lang="grc" translate="no">Τρωσὶν ἐφ' ἱπποδάμοισιν ἐγείρομεν ὀξὺν Ἄρηα;</rtc></ruby> <ruby><rtc lang="grc" translate="no">ὄψεαι αἴ κ' ἐθέλῃσθα καὶ αἴ κέν τοι τὰ μεμήλῃ</rtc></ruby> <ruby><rtc lang="grc" translate="no">Τηλεμάχοιο φίλον πατέρα προμάχοισι μιγέντα</rtc></ruby> <ruby><rtc lang="grc" translate="no">Τρώων ἱπποδάμων: σὺ δὲ ταῦτ' ἀνεμώλια βάζεις.</rtc></ruby><br/><ruby><rtc lang="grc" translate="no">τὸν δ' ἐπιμειδήσας προσέφη κρείων Ἀγαμέμνων</rtc></ruby> <ruby><rtc lang="grc" translate="no">ὡς γνῶ χωομένοιο: πάλιν δ' ὅ γε λάζετο μῦθον:</rtc></ruby> <ruby><rtc lang="grc" translate="no">διογενὲς Λαερτιάδη πολυμήχαν' Ὀδυσσεῦ</rtc></ruby> <ruby><rtc lang="grc" translate="no">οὔτέ σε νεικείω περιώσιον οὔτε κελεύω:</rtc></ruby> <ruby><rtc lang="grc" translate="no">οἶδα γὰρ ὥς τοι θυμὸς ἐνὶ στήθεσσι φίλοισιν</rtc></ruby> <ruby><rtc lang="grc" translate="no">ἤπια δήνεα οἶδε: τὰ γὰρ φρονέεις ἅ τ' ἐγώ περ.</rtc></ruby> <ruby><rtc lang="grc" translate="no">ἀλλ' ἴθι ταῦτα δ' ὄπισθεν ἀρεσσόμεθ' εἴ τι κακὸν νῦν</rtc></ruby> <ruby><rtc lang="grc" translate="no">εἴρηται, τὰ δὲ πάντα θεοὶ μεταμώνια θεῖεν.</rtc></ruby><br/><ruby><rtc lang="grc" translate="no">ὣς εἰπὼν τοὺς μὲν λίπεν αὐτοῦ, βῆ δὲ μετ' ἄλλους.</rtc></ruby> <ruby><rtc lang="grc" translate="no">εὗρε δὲ Τυδέος υἱὸν ὑπέρθυμον Διομήδεα</rtc></ruby> <ruby><rtc lang="grc" translate="no">ἑσταότ' ἔν θ' ἵπποισι καὶ ἅρμασι κολλητοῖσι:</rtc></ruby> <ruby><rtc lang="grc" translate="no">πὰρ δέ οἱ ἑστήκει Σθένελος Καπανήϊος υἱός.</rtc></ruby> <ruby><rtc lang="grc" translate="no">καὶ τὸν μὲν νείκεσσεν ἰδὼν κρείων Ἀγαμέμνων,</rtc></ruby> <ruby><rtc lang="grc" translate="no">καί μιν φωνήσας ἔπεα πτερόεντα προσηύδα:</rtc></ruby> <ruby><rtc lang="grc" translate="no">ὤ μοι Τυδέος υἱὲ δαί̈φρονος ἱπποδάμοιο</rtc></ruby> <ruby><rtc lang="grc" translate="no">τί πτώσσεις, τί δ' ὀπιπεύεις πολέμοιο γεφύρας;</rtc></ruby> <ruby><rtc lang="grc" translate="no">οὐ μὲν Τυδέϊ γ' ὧδε φίλον πτωσκαζέμεν ἦεν,</rtc></ruby> <ruby><rtc lang="grc" translate="no">ἀλλὰ πολὺ πρὸ φίλων ἑτάρων δηί̈οισι μάχεσθαι,</rtc></ruby> <ruby><rtc lang="grc" translate="no">ὡς φάσαν οἵ μιν ἴδοντο πονεύμενον: οὐ γὰρ ἔγωγε</rtc></ruby> <ruby><rtc lang="grc" translate="no">ἤντησ' οὐδὲ ἴδον: περὶ δ' ἄλλων φασὶ γενέσθαι.</rtc></ruby> <ruby><rtc lang="grc" translate="no">ἤτοι μὲν γὰρ ἄτερ πολέμου εἰσῆλθε Μυκήνας</rtc></ruby> <ruby><rtc lang="grc" translate="no">ξεῖνος ἅμ' ἀντιθέῳ Πολυνείκεϊ λαὸν ἀγείρων:</rtc></ruby> <ruby><rtc lang="grc" translate="no">οἳ δὲ τότ' ἐστρατόωνθ' ἱερὰ πρὸς τείχεα Θήβης,</rtc></ruby> <ruby><rtc lang="grc" translate="no">καί ῥα μάλα λίσσοντο δόμεν κλειτοὺς ἐπικούρους:</rtc></ruby> <ruby><rtc lang="grc" translate="no">οἳ δ' ἔθελον δόμεναι καὶ ἐπῄνεον ὡς ἐκέλευον:</rtc></ruby> <ruby><rtc lang="grc" translate="no">ἀλλὰ Ζεὺς ἔτρεψε παραίσια σήματα φαίνων.</rtc></ruby> <ruby><rtc lang="grc" translate="no">οἳ δ' ἐπεὶ οὖν ᾤχοντο ἰδὲ πρὸ ὁδοῦ ἐγένοντο,</rtc></ruby> <ruby><rtc lang="grc" translate="no">Ἀσωπὸν δ' ἵκοντο βαθύσχοινον λεχεποίην,</rtc></ruby> <ruby><rtc lang="grc" translate="no">ἔνθ' αὖτ' ἀγγελίην ἐπὶ Τυδῆ στεῖλαν Ἀχαιοί.</rtc></ruby> <ruby><rtc lang="grc" translate="no">αὐτὰρ ὃ βῆ, πολέας δὲ κιχήσατο Καδμεί̈ωνας</rtc></ruby> <ruby><rtc lang="grc" translate="no">δαινυμένους κατὰ δῶμα βίης Ἐτεοκληείης.</rtc></ruby> <ruby><rtc lang="grc" translate="no">ἔνθ' οὐδὲ ξεῖνός περ ἐὼν ἱππηλάτα Τυδεὺς</rtc></ruby> <ruby><rtc lang="grc" translate="no">τάρβει, μοῦνος ἐὼν πολέσιν μετὰ Καδμείοισιν,</rtc></ruby> <ruby><rtc lang="grc" translate="no">ἀλλ' ὅ γ' ἀεθλεύειν προκαλίζετο, πάντα δ' ἐνίκα</rtc></ruby> <ruby><rtc lang="grc" translate="no">ῥηϊδίως: τοίη οἱ ἐπίρροθος ἦεν Ἀθήνη.</rtc></ruby> <ruby><rtc lang="grc" translate="no">οἳ δὲ χολωσάμενοι Καδμεῖοι κέντορες ἵππων</rtc></ruby> <ruby><rtc lang="grc" translate="no">ἂψ ἄρ' ἀνερχομένῳ πυκινὸν λόχον εἷσαν ἄγοντες</rtc></ruby> <ruby><rtc lang="grc" translate="no">κούρους πεντήκοντα: δύω δ' ἡγήτορες ἦσαν,</rtc></ruby> <ruby><rtc lang="grc" translate="no">Μαίων Αἱμονίδης ἐπιείκελος ἀθανάτοισιν,</rtc></ruby> <ruby><rtc lang="grc" translate="no">υἱός τ' Αὐτοφόνοιο μενεπτόλεμος Πολυφόντης.</rtc></ruby> <ruby><rtc lang="grc" translate="no">Τυδεὺς μὲν καὶ τοῖσιν ἀεικέα πότμον ἐφῆκε:</rtc></ruby> <ruby><rtc lang="grc" translate="no">πάντας ἔπεφν', ἕνα δ' οἶον ἵει οἶκον δὲ νέεσθαι:</rtc></ruby> <ruby><rtc lang="grc" translate="no">Μαίον' ἄρα προέηκε θεῶν τεράεσσι πιθήσας.</rtc></ruby> <ruby><rtc lang="grc" translate="no">τοῖος ἔην Τυδεὺς Αἰτώλιος: ἀλλὰ τὸν υἱὸν</rtc></ruby> <ruby><rtc lang="grc" translate="no">γείνατο εἷο χέρεια μάχῃ, ἀγορῇ δέ τ' ἀμείνω.</rtc></ruby><br/><ruby><rtc lang="grc" translate="no">ὣς φάτο, τὸν δ' οὔ τι προσέφη κρατερὸς Διομήδης</rtc></ruby> <ruby><rtc lang="grc" translate="no">αἰδεσθεὶς βασιλῆος ἐνιπὴν αἰδοίοιο:</rtc></ruby> <ruby><rtc lang="grc" translate="no">τὸν δ' υἱὸς Καπανῆος ἀμείψατο κυδαλίμοιο:</rtc></ruby> <ruby><rtc lang="grc" translate="no">Ἀτρεί̈δη μὴ ψεύδε' ἐπιστάμενος σάφα εἰπεῖν:</rtc></ruby> <ruby><rtc lang="grc" translate="no">ἡμεῖς τοι πατέρων μέγ' ἀμείνονες εὐχόμεθ' εἶναι:</rtc></ruby> <ruby><rtc lang="grc" translate="no">ἡμεῖς καὶ Θήβης ἕδος εἵλομεν ἑπταπύλοιο</rtc></ruby> <ruby><rtc lang="grc" translate="no">παυρότερον λαὸν ἀγαγόνθ' ὑπὸ τεῖχος ἄρειον,</rtc></ruby> <ruby><rtc lang="grc" translate="no">πειθόμενοι τεράεσσι θεῶν καὶ Ζηνὸς ἀρωγῇ:</rtc></ruby> <ruby><rtc lang="grc" translate="no">κεῖνοι δὲ σφετέρῃσιν ἀτασθαλίῃσιν ὄλοντο:</rtc></ruby> <ruby><rtc lang="grc" translate="no">τὼ μή μοι πατέρας ποθ' ὁμοίῃ ἔνθεο τιμῇ.</rtc></ruby><br/><ruby><rtc lang="grc" translate="no">τὸν δ' ἄρ' ὑπόδρα ἰδὼν προσέφη κρατερὸς Διομήδης:</rtc></ruby> <ruby><rtc lang="grc" translate="no">τέττα, σιωπῇ ἧσο, ἐμῷ δ' ἐπιπείθεο μύθῳ:</rtc></ruby> <ruby><rtc lang="grc" translate="no">οὐ γὰρ ἐγὼ νεμεσῶ Ἀγαμέμνονι ποιμένι λαῶν</rtc></ruby> <ruby><rtc lang="grc" translate="no">ὀτρύνοντι μάχεσθαι ἐϋκνήμιδας Ἀχαιούς:</rtc></ruby> <ruby><rtc lang="grc" translate="no">τούτῳ μὲν γὰρ κῦδος ἅμ' ἕψεται εἴ κεν Ἀχαιοὶ</rtc></ruby> <ruby><rtc lang="grc" translate="no">Τρῶας δῃώσωσιν ἕλωσί τε Ἴλιον ἱρήν,</rtc></ruby> <ruby><rtc lang="grc" translate="no">τούτῳ δ' αὖ μέγα πένθος Ἀχαιῶν δῃωθέντων.</rtc></ruby> <ruby><rtc lang="grc" translate="no">ἀλλ' ἄγε δὴ καὶ νῶϊ μεδώμεθα θούριδος ἀλκῆς.</rtc></ruby><br/><ruby><rtc lang="grc" translate="no">ἦ ῥα καὶ ἐξ ὀχέων σὺν τεύχεσιν ἆλτο χαμᾶζε:</rtc></ruby> <ruby><rtc lang="grc" translate="no">δεινὸν δ' ἔβραχε χαλκὸς ἐπὶ στήθεσσιν ἄνακτος</rtc></ruby> <ruby><rtc lang="grc" translate="no">ὀρνυμένου: ὑπό κεν ταλασίφρονά περ δέος εἷλεν.</rtc></ruby><br/><ruby><rtc lang="grc" translate="no">ὡς δ' ὅτ' ἐν αἰγιαλῷ πολυηχέϊ κῦμα θαλάσσης</rtc></ruby> <ruby><rtc lang="grc" translate="no">ὄρνυτ' ἐπασσύτερον Ζεφύρου ὕπο κινήσαντος:</rtc></ruby> <ruby><rtc lang="grc" translate="no">πόντῳ μέν τε πρῶτα κορύσσεται, αὐτὰρ ἔπειτα</rtc></ruby> <ruby><rtc lang="grc" translate="no">χέρσῳ ῥηγνύμενον μεγάλα βρέμει, ἀμφὶ δέ τ' ἄκρας</rtc></ruby> <ruby><rtc lang="grc" translate="no">κυρτὸν ἐὸν κορυφοῦται, ἀποπτύει δ' ἁλὸς ἄχνην:</rtc></ruby> <ruby><rtc lang="grc" translate="no">ὣς τότ' ἐπασσύτεραι Δαναῶν κίνυντο φάλαγγες</rtc></ruby> <ruby><rtc lang="grc" translate="no">νωλεμέως πόλεμον δέ: κέλευε δὲ οἷσιν ἕκαστος</rtc></ruby> <ruby><rtc lang="grc" translate="no">ἡγεμόνων: οἳ δ' ἄλλοι ἀκὴν ἴσαν, οὐδέ κε φαίης</rtc></ruby> <ruby><rtc lang="grc" translate="no">τόσσον λαὸν ἕπεσθαι ἔχοντ' ἐν στήθεσιν αὐδήν,</rtc></ruby> <ruby><rtc lang="grc" translate="no">σιγῇ δειδιότες σημάντορας: ἀμφὶ δὲ πᾶσι</rtc></ruby> <ruby><rtc lang="grc" translate="no">τεύχεα ποικίλ' ἔλαμπε, τὰ εἱμένοι ἐστιχόωντο.</rtc></ruby> <ruby><rtc lang="grc" translate="no">Τρῶες δ', ὥς τ' ὄϊες πολυπάμονος ἀνδρὸς ἐν αὐλῇ</rtc></ruby> <ruby><rtc lang="grc" translate="no">μυρίαι ἑστήκασιν ἀμελγόμεναι γάλα λευκὸν</rtc></ruby> <ruby><rtc lang="grc" translate="no">ἀζηχὲς μεμακυῖαι ἀκούουσαι ὄπα ἀρνῶν,</rtc></ruby> <ruby><rtc lang="grc" translate="no">ὣς Τρώων ἀλαλητὸς ἀνὰ στρατὸν εὐρὺν ὀρώρει:</rtc></ruby> <ruby><rtc lang="grc" translate="no">οὐ γὰρ πάντων ἦεν ὁμὸς θρόος οὐδ' ἴα γῆρυς,</rtc></ruby> <ruby><rtc lang="grc" translate="no">ἀλλὰ γλῶσσα μέμικτο, πολύκλητοι δ' ἔσαν ἄνδρες.</rtc></ruby> <ruby><rtc lang="grc" translate="no">ὄρσε δὲ τοὺς μὲν Ἄρης, τοὺς δὲ γλαυκῶπις Ἀθήνη</rtc></ruby> <ruby><rtc lang="grc" translate="no">Δεῖμός τ' ἠδὲ Φόβος καὶ Ἔρις ἄμοτον μεμαυῖα,</rtc></ruby> <ruby><rtc lang="grc" translate="no">Ἄρεος ἀνδροφόνοιο κασιγνήτη ἑτάρη τε,</rtc></ruby> <ruby><rtc lang="grc" translate="no">ἥ τ' ὀλίγη μὲν πρῶτα κορύσσεται, αὐτὰρ ἔπειτα</rtc></ruby> <ruby><rtc lang="grc" translate="no">οὐρανῷ ἐστήριξε κάρη καὶ ἐπὶ χθονὶ βαίνει:</rtc></ruby> <ruby><rtc lang="grc" translate="no">ἥ σφιν καὶ τότε νεῖκος ὁμοίϊον ἔμβαλε μέσσῳ</rtc></ruby> <ruby><rtc lang="grc" translate="no">ἐρχομένη καθ' ὅμιλον ὀφέλλουσα στόνον ἀνδρῶν.</rtc></ruby> <ruby><rtc lang="grc" translate="no">οἳ δ' ὅτε δή ῥ' ἐς χῶρον ἕνα ξυνιόντες ἵκοντο,</rtc></ruby> <ruby><rtc lang="grc" translate="no">σύν ῥ' ἔβαλον ῥινούς, σὺν δ' ἔγχεα καὶ μένε' ἀνδρῶν</rtc></ruby> <ruby><rtc lang="grc" translate="no">χαλκεοθωρήκων: ἀτὰρ ἀσπίδες ὀμφαλόεσσαι</rtc></ruby> <ruby><rtc lang="grc" translate="no">ἔπληντ' ἀλλήλῃσι, πολὺς δ' ὀρυμαγδὸς ὀρώρει.</rtc></ruby> <ruby><rtc lang="grc" translate="no">ἔνθα δ' ἅμ' οἰμωγή τε καὶ εὐχωλὴ πέλεν ἀνδρῶν</rtc></ruby> <ruby><rtc lang="grc" translate="no">ὀλλύντων τε καὶ ὀλλυμένων, ῥέε δ' αἵματι γαῖα.</rtc></ruby> <ruby><rtc lang="grc" translate="no">ὡς δ' ὅτε χείμαρροι ποταμοὶ κατ' ὄρεσφι ῥέοντες</rtc></ruby> <ruby><rtc lang="grc" translate="no">ἐς μισγάγκειαν συμβάλλετον ὄβριμον ὕδωρ</rtc></ruby> <ruby><rtc lang="grc" translate="no">κρουνῶν ἐκ μεγάλων κοίλης ἔντοσθε χαράδρης,</rtc></ruby> <ruby><rtc lang="grc" translate="no">τῶν δέ τε τηλόσε δοῦπον ἐν οὔρεσιν ἔκλυε ποιμήν:</rtc></ruby> <ruby><rtc lang="grc" translate="no">ὣς τῶν μισγομένων γένετο ἰαχή τε πόνος τε.</rtc></ruby><br/><ruby><rtc lang="grc" translate="no">πρῶτος δ' Ἀντίλοχος Τρώων ἕλεν ἄνδρα κορυστὴν</rtc></ruby> <ruby><rtc lang="grc" translate="no">ἐσθλὸν ἐνὶ προμάχοισι Θαλυσιάδην Ἐχέπωλον:</rtc></ruby> <ruby><rtc lang="grc" translate="no">τόν ῥ' ἔβαλε πρῶτος κόρυθος φάλον ἱπποδασείης,</rtc></ruby> <ruby><rtc lang="grc" translate="no">ἐν δὲ μετώπῳ πῆξε, πέρησε δ' ἄρ' ὀστέον εἴσω</rtc></ruby> <ruby><rtc lang="grc" translate="no">αἰχμὴ χαλκείη: τὸν δὲ σκότος ὄσσε κάλυψεν,</rtc></ruby> <ruby><rtc lang="grc" translate="no">ἤριπε δ' ὡς ὅτε πύργος ἐνὶ κρατερῇ ὑσμίνῃ.</rtc></ruby> <ruby><rtc lang="grc" translate="no">τὸν δὲ πεσόντα ποδῶν ἔλαβε κρείων Ἐλεφήνωρ</rtc></ruby> <ruby><rtc lang="grc" translate="no">Χαλκωδοντιάδης μεγαθύμων ἀρχὸς Ἀβάντων,</rtc></ruby> <ruby><rtc lang="grc" translate="no">ἕλκε δ' ὑπ' ἐκ βελέων, λελιημένος ὄφρα τάχιστα</rtc></ruby> <ruby><rtc lang="grc" translate="no">τεύχεα συλήσειε: μίνυνθα δέ οἱ γένεθ' ὁρμή.</rtc></ruby> <ruby><rtc lang="grc" translate="no">νεκρὸν γὰρ ἐρύοντα ἰδὼν μεγάθυμος Ἀγήνωρ</rtc></ruby> <ruby><rtc lang="grc" translate="no">πλευρά, τά οἱ κύψαντι παρ' ἀσπίδος ἐξεφαάνθη,</rtc></ruby> <ruby><rtc lang="grc" translate="no">οὔτησε ξυστῷ χαλκήρεϊ, λῦσε δὲ γυῖα.</rtc></ruby> <ruby><rtc lang="grc" translate="no">ὣς τὸν μὲν λίπε θυμός, ἐπ' αὐτῷ δ' ἔργον ἐτύχθη</rtc></ruby> <ruby><rtc lang="grc" translate="no">ἀργαλέον Τρώων καὶ Ἀχαιῶν: οἳ δὲ λύκοι ὣς</rtc></ruby> <ruby><rtc lang="grc" translate="no">ἀλλήλοις ἐπόρουσαν, ἀνὴρ δ' ἄνδρ' ἐδνοπάλιζεν.</rtc></ruby><br/><ruby><rtc lang="grc" translate="no">ἔνθ' ἔβαλ' Ἀνθεμίωνος υἱὸν Τελαμώνιος Αἴας</rtc></ruby> <ruby><rtc lang="grc" translate="no">ἠί̈θεον θαλερὸν Σιμοείσιον, ὅν ποτε μήτηρ</rtc></ruby> <ruby><rtc lang="grc" translate="no">Ἴδηθεν κατιοῦσα παρ' ὄχθῃσιν Σιμόεντος</rtc></ruby> <ruby><rtc lang="grc" translate="no">γείνατ', ἐπεί ῥα τοκεῦσιν ἅμ' ἕσπετο μῆλα ἰδέσθαι:</rtc></ruby> <ruby><rtc lang="grc" translate="no">τοὔνεκά μιν κάλεον Σιμοείσιον: οὐδὲ τοκεῦσι</rtc></ruby> <ruby><rtc lang="grc" translate="no">θρέπτρα φίλοις ἀπέδωκε, μινυνθάδιος δέ οἱ αἰὼν</rtc></ruby> <ruby><rtc lang="grc" translate="no">ἔπλεθ' ὑπ' Αἴαντος μεγαθύμου δουρὶ δαμέντι.</rtc></ruby> <ruby><rtc lang="grc" translate="no">πρῶτον γάρ μιν ἰόντα βάλε στῆθος παρὰ μαζὸν</rtc></ruby> <ruby><rtc lang="grc" translate="no">δεξιόν: ἀντικρὺ δὲ δι' ὤμου χάλκεον ἔγχος</rtc></ruby> <ruby><rtc lang="grc" translate="no">ἦλθεν: ὃ δ' ἐν κονίῃσι χαμαὶ πέσεν αἴγειρος ὣς</rtc></ruby> <ruby><rtc lang="grc" translate="no">ἥ ῥά τ' ἐν εἱαμενῇ ἕλεος μεγάλοιο πεφύκει</rtc></ruby> <ruby><rtc lang="grc" translate="no">λείη, ἀτάρ τέ οἱ ὄζοι ἐπ' ἀκροτάτῃ πεφύασι:</rtc></ruby> <ruby><rtc lang="grc" translate="no">τὴν μέν θ' ἁρματοπηγὸς ἀνὴρ αἴθωνι σιδήρῳ</rtc></ruby> <ruby><rtc lang="grc" translate="no">ἐξέταμ', ὄφρα ἴτυν κάμψῃ περικαλλέϊ δίφρῳ:</rtc></ruby> <ruby><rtc lang="grc" translate="no">ἣ μέν τ' ἀζομένη κεῖται ποταμοῖο παρ' ὄχθας.</rtc></ruby> <ruby><rtc lang="grc" translate="no">τοῖον ἄρ' Ἀνθεμίδην Σιμοείσιον ἐξενάριξεν</rtc></ruby> <ruby><rtc lang="grc" translate="no">Αἴας διογενής: τοῦ δ' Ἄντιφος αἰολοθώρηξ</rtc></ruby> <ruby><rtc lang="grc" translate="no">Πριαμίδης καθ' ὅμιλον ἀκόντισεν ὀξέϊ δουρί.</rtc></ruby> <ruby><rtc lang="grc" translate="no">τοῦ μὲν ἅμαρθ', ὃ δὲ Λεῦκον Ὀδυσσέος ἐσθλὸν ἑταῖρον</rtc></ruby> <ruby><rtc lang="grc" translate="no">βεβλήκει βουβῶνα, νέκυν ἑτέρωσ' ἐρύοντα:</rtc></ruby> <ruby><rtc lang="grc" translate="no">ἤριπε δ' ἀμφ' αὐτῷ, νεκρὸς δέ οἱ ἔκπεσε χειρός.</rtc></ruby> <ruby><rtc lang="grc" translate="no">τοῦ δ' Ὀδυσεὺς μάλα θυμὸν ἀποκταμένοιο χολώθη,</rtc></ruby> <ruby><rtc lang="grc" translate="no">βῆ δὲ διὰ προμάχων κεκορυθμένος αἴθοπι χαλκῷ,</rtc></ruby> <ruby><rtc lang="grc" translate="no">στῆ δὲ μάλ' ἐγγὺς ἰὼν καὶ ἀκόντισε δουρὶ φαεινῷ</rtc></ruby> <ruby><rtc lang="grc" translate="no">ἀμφὶ ἓ παπτήνας: ὑπὸ δὲ Τρῶες κεκάδοντο</rtc></ruby> <ruby><rtc lang="grc" translate="no">ἀνδρὸς ἀκοντίσσαντος: ὃ δ' οὐχ ἅλιον βέλος ἧκεν,</rtc></ruby> <ruby><rtc lang="grc" translate="no">ἀλλ' υἱὸν Πριάμοιο νόθον βάλε Δημοκόωντα</rtc></ruby> <ruby><rtc lang="grc" translate="no">ὅς οἱ Ἀβυδόθεν ἦλθε παρ' ἵππων ὠκειάων.</rtc></ruby> <ruby><rtc lang="grc" translate="no">τόν ῥ' Ὀδυσεὺς ἑτάροιο χολωσάμενος βάλε δουρὶ</rtc></ruby> <ruby><rtc lang="grc" translate="no">κόρσην: ἣ δ' ἑτέροιο διὰ κροτάφοιο πέρησεν</rtc></ruby> <ruby><rtc lang="grc" translate="no">αἰχμὴ χαλκείη: τὸν δὲ σκότος ὄσσε κάλυψε,</rtc></ruby> <ruby><rtc lang="grc" translate="no">δούπησεν δὲ πεσών, ἀράβησε δὲ τεύχε' ἐπ' αὐτῷ.</rtc></ruby> <ruby><rtc lang="grc" translate="no">χώρησαν δ' ὑπό τε πρόμαχοι καὶ φαίδιμος Ἕκτωρ:</rtc></ruby> <ruby><rtc lang="grc" translate="no">Ἀργεῖοι δὲ μέγα ἴαχον, ἐρύσαντο δὲ νεκρούς,</rtc></ruby> <ruby><rtc lang="grc" translate="no">ἴθυσαν δὲ πολὺ προτέρω: νεμέσησε δ' Ἀπόλλων</rtc></ruby> <ruby><rtc lang="grc" translate="no">Περγάμου ἐκκατιδών, Τρώεσσι δὲ κέκλετ' ἀύ̈σας:</rtc></ruby> <ruby><rtc lang="grc" translate="no">ὄρνυσθ' ἱππόδαμοι Τρῶες μηδ' εἴκετε χάρμης</rtc></ruby> <ruby><rtc lang="grc" translate="no">Ἀργείοις, ἐπεὶ οὔ σφι λίθος χρὼς οὐδὲ σίδηρος</rtc></ruby> <ruby><rtc lang="grc" translate="no">χαλκὸν ἀνασχέσθαι ταμεσίχροα βαλλομένοισιν:</rtc></ruby> <ruby><rtc lang="grc" translate="no">οὐ μὰν οὐδ' Ἀχιλεὺς Θέτιδος πάϊς ἠϋκόμοιο</rtc></ruby> <ruby><rtc lang="grc" translate="no">μάρναται, ἀλλ' ἐπὶ νηυσὶ χόλον θυμαλγέα πέσσει.</rtc></ruby><br/><ruby><rtc lang="grc" translate="no">ὣς φάτ' ἀπὸ πτόλιος δεινὸς θεός: αὐτὰρ Ἀχαιοὺς</rtc></ruby> <ruby><rtc lang="grc" translate="no">ὦρσε Διὸς θυγάτηρ κυδίστη Τριτογένεια</rtc></ruby> <ruby><rtc lang="grc" translate="no">ἐρχομένη καθ' ὅμιλον, ὅθι μεθιέντας ἴδοιτο.</rtc></ruby> <ruby><rtc lang="grc" translate="no">ἔνθ' Ἀμαρυγκείδην Διώρεα μοῖρα πέδησε:</rtc></ruby> <ruby><rtc lang="grc" translate="no">χερμαδίῳ γὰρ βλῆτο παρὰ σφυρὸν ὀκριόεντι</rtc></ruby> <ruby><rtc lang="grc" translate="no">κνήμην δεξιτερήν: βάλε δὲ Θρῃκῶν ἀγὸς ἀνδρῶν</rtc></ruby> <ruby><rtc lang="grc" translate="no">Πείρως Ἰμβρασίδης ὃς ἄρ' Αἰνόθεν εἰληλούθει.</rtc></ruby> <ruby><rtc lang="grc" translate="no">ἀμφοτέρω δὲ τένοντε καὶ ὀστέα λᾶας ἀναιδὴς</rtc></ruby> <ruby><rtc lang="grc" translate="no">ἄχρις ἀπηλοίησεν: ὃ δ' ὕπτιος ἐν κονίῃσι</rtc></ruby> <ruby><rtc lang="grc" translate="no">κάππεσεν ἄμφω χεῖρε φίλοις ἑτάροισι πετάσσας</rtc></ruby> <ruby><rtc lang="grc" translate="no">θυμὸν ἀποπνείων: ὃ δ' ἐπέδραμεν ὅς ῥ' ἔβαλέν περ</rtc></ruby> <ruby><rtc lang="grc" translate="no">Πείροος, οὖτα δὲ δουρὶ παρ' ὀμφαλόν: ἐκ δ' ἄρα πᾶσαι</rtc></ruby> <ruby><rtc lang="grc" translate="no">χύντο χαμαὶ χολάδες, τὸν δὲ σκότος ὄσσε κάλυψε.</rtc></ruby><br/><ruby><rtc lang="grc" translate="no">τὸν δὲ Θόας Αἰτωλὸς ἀπεσσύμενον βάλε δουρὶ</rtc></ruby> <ruby><rtc lang="grc" translate="no">στέρνον ὑπὲρ μαζοῖο, πάγη δ' ἐν πνεύμονι χαλκός:</rtc></ruby> <ruby><rtc lang="grc" translate="no">ἀγχίμολον δέ οἱ ἦλθε Θόας, ἐκ δ' ὄβριμον ἔγχος</rtc></ruby> <ruby><rtc lang="grc" translate="no">ἐσπάσατο στέρνοιο, ἐρύσσατο δὲ ξίφος ὀξύ,</rtc></ruby> <ruby><rtc lang="grc" translate="no">τῷ ὅ γε γαστέρα τύψε μέσην, ἐκ δ' αἴνυτο θυμόν.</rtc></ruby> <ruby><rtc lang="grc" translate="no">τεύχεα δ' οὐκ ἀπέδυσε: περίστησαν γὰρ ἑταῖροι</rtc></ruby> <ruby><rtc lang="grc" translate="no">Θρήϊκες ἀκρόκομοι δολίχ' ἔγχεα χερσὶν ἔχοντες,</rtc></ruby> <ruby><rtc lang="grc" translate="no">οἵ ἑ μέγαν περ ἐόντα καὶ ἴφθιμον καὶ ἀγαυὸν</rtc></ruby> <ruby><rtc lang="grc" translate="no">ὦσαν ἀπὸ σφείων: ὃ δὲ χασσάμενος πελεμίχθη.</rtc></ruby> <ruby><rtc lang="grc" translate="no">ὣς τώ γ' ἐν κονίῃσι παρ' ἀλλήλοισι τετάσθην,</rtc></ruby> <ruby><rtc lang="grc" translate="no">ἤτοι ὃ μὲν Θρῃκῶν, ὃ δ' Ἐπειῶν χαλκοχιτώνων</rtc></ruby> <ruby><rtc lang="grc" translate="no">ἡγεμόνες: πολλοὶ δὲ περὶ κτείνοντο καὶ ἄλλοι.</rtc></ruby><br/><ruby><rtc lang="grc" translate="no">ἔνθά κεν οὐκέτι ἔργον ἀνὴρ ὀνόσαιτο μετελθών,</rtc></ruby> <ruby><rtc lang="grc" translate="no">ὅς τις ἔτ' ἄβλητος καὶ ἀνούτατος ὀξέϊ χαλκῷ</rtc></ruby> <ruby><rtc lang="grc" translate="no">δινεύοι κατὰ μέσσον, ἄγοι δέ ἑ Παλλὰς Ἀθήνη</rtc></ruby> <ruby><rtc lang="grc" translate="no">χειρὸς ἑλοῦσ', αὐτὰρ βελέων ἀπερύκοι ἐρωήν:</rtc></ruby> <ruby><rtc lang="grc" translate="no">πολλοὶ γὰρ Τρώων καὶ Ἀχαιῶν ἤματι κείνῳ</rtc></ruby> <ruby><rtc lang="grc" translate="no">πρηνέες ἐν κονίῃσι παρ' ἀλλήλοισι τέταντο.</rtc></ruby></ol><nav><a href="." rel="contents">Table of Contents</a> <a href="#!/iliad/book3/" rel="prev">Previous</a> <a href="#!/iliad/book5/" rel="next">Next</a></nav></section></article>