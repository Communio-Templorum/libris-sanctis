<article itemscope itemtype="http://schema.org/Book http://schema.org/PublicationVolume">
<!--#include file="../meta.html" -->

<section itemscope itemtype="http://schema.org/Book http://schema.org/PublicationIssue">
<nav>
	<a href="#!/odyssey/" rel="contents">Table of Contents</a>
	<a href="#!/odyssey/book22/" rel="next">Previous</a>
	<a href="#!/odyssey/book24/" rel="next">Next</a>
</nav>
<meta itemprop="issueNumber" content="23" />
<h3 itemprop="name">Book 23</h3>

<!--#include file="../../../includes/greek.html" -->

<ol>
<ruby><rtc lang="grc" translate="no">γρηὺ̈ς δ' εἰς ὑπερῷ' ἀνεβήσετο καγχαλόωσα,
<rtc lang="grc" translate="no">δεσποίνῃ ἐρέουσα φίλον πόσιν ἔνδον ἐόντα:
<rtc lang="grc" translate="no">γούνατα δ' ἐρρώσαντο, πόδες δ' ὑπερικταίνοντο.
<rtc lang="grc" translate="no">στῆ δ' ἄρ' ὑπὲρ κεφαλῆς καί μιν πρὸς μῦθον ἔειπεν:</ruby>

<ruby><rtc lang="grc" translate="no">"ἔγρεο, Πηνελόπεια, φίλον τέκος, ὄφρα ἴδηαι
<rtc lang="grc" translate="no">ὀφθαλμοῖσι τεοῖσι τά τ' ἔλδεαι ἤματα πάντα.
<rtc lang="grc" translate="no">ἦλθ' Ὀδυσεὺς καὶ οἶκον ἱκάνεται, ὀψέ περ ἐλθών.
<rtc lang="grc" translate="no">μνηστῆρας δ' ἔκτεινεν ἀγήνορας, οἵ θ' ἑὸν οἶκον
<rtc lang="grc" translate="no">κήδεσκον καὶ κτήματ' ἔδον βιόωντό τε παῖδα."
<rtc lang="grc" translate="no">τὴν δ' αὖτε προσέειπε περίφρων Πηνελόπεια:
<rtc lang="grc" translate="no">"μαῖα φίλη, μάργην σε θεοὶ θέσαν, οἵ τε δύνανται
<rtc lang="grc" translate="no">ἄφρονα ποιῆσαι καὶ ἐπίφρονά περ μάλ' ἐόντα,
<rtc lang="grc" translate="no">καί τε χαλιφρονέοντα σαοφροσύνης ἐπέβησαν:
<rtc lang="grc" translate="no">οἵ σέ περ ἔβλαψαν: πρὶν δὲ φρένας αἰσίμη ἦσθα.
<rtc lang="grc" translate="no">τίπτε με λωβεύεις πολυπενθέα θυμὸν ἔχουσαν
<rtc lang="grc" translate="no">ταῦτα παρὲξ ἐρέουσα καὶ ἐξ ὕπνου μ' ἀνεγείρεις
<rtc lang="grc" translate="no">ἡδέος, ὅς μ' ἐπέδησε φίλα βλέφαρ' ἀμφικαλύψας;
<rtc lang="grc" translate="no">οὐ γάρ πω τοιόνδε κατέδραθον, ἐξ οὗ Ὀδυσσεὺς
<rtc lang="grc" translate="no">ᾤχετ' ἐποψόμενος Κακοί̈λιον οὐκ ὀνομαστήν.
<rtc lang="grc" translate="no">ἀλλ' ἄγε νῦν κατάβηθι καὶ ἂψ ἔρχευ μέγαρόνδε.
<rtc lang="grc" translate="no">εἰ γάρ τίς μ' ἄλλη γε γυναικῶν, αἵ μοι ἔασι,
<rtc lang="grc" translate="no">ταῦτ' ἐλθοῦσ' ἤγγειλε καὶ ἐξ ὕπνου ἀνέγειρεν,
<rtc lang="grc" translate="no">τῷ κε τάχα στυγερῶς μιν ἐγὼν ἀπέπεμψα νέεσθαι
<rtc lang="grc" translate="no">αὖτις ἔσω μέγαρον: σὲ δὲ τοῦτό γε γῆρας ὀνήσει."
<rtc lang="grc" translate="no">τὴν δ' αὖτε προσέειπε φίλη τροφὸς Εὐρύκλεια:
<rtc lang="grc" translate="no">"οὔ τί σε λωβεύω, τέκνον φίλον, ἀλλ' ἔτυμόν τοι
<rtc lang="grc" translate="no">ἦλθ' Ὀδυσεὺς καὶ οἶκον ἱκάνεται, ὡς ἀγορεύω,
<rtc lang="grc" translate="no">ὁ ξεῖνος, τὸν πάντες ἀτίμων ἐν μεγάροισι.
<rtc lang="grc" translate="no">Τηλέμαχος δ' ἄρα μιν πάλαι ᾔδεεν ἔνδον ἐόντα,
<rtc lang="grc" translate="no">ἀλλὰ σαοφροσύνῃσι νοήματα πατρὸς ἔκευθεν,
<rtc lang="grc" translate="no">ὄφρ' ἀνδρῶν τίσαιτο βίην ὑπερηνορεόντων."</ruby>

<ruby><rtc lang="grc" translate="no">ὣς ἔφαθ', ἡ δ' ἐχάρη καὶ ἀπὸ λέκτροιο θοροῦσα
<rtc lang="grc" translate="no">γρηὶ̈ περιπλέχθη, βλεφάρων δ' ἀπὸ δάκρυον ἧκεν:
<rtc lang="grc" translate="no">καί μιν φωνήσασ' ἔπεα πτερόεντα προσηύδα:</ruby>

<ruby><rtc lang="grc" translate="no">"εἰ δ' ἄγε δή μοι, μαῖα φίλη, νημερτὲς ἐνίσπες,
<rtc lang="grc" translate="no">εἰ ἐτεὸν δὴ οἶκον ἱκάνεται, ὡς ἀγορεύεις,
<rtc lang="grc" translate="no">ὅππως δὴ μνηστῆρσιν ἀναιδέσι χεῖρας ἐφῆκε
<rtc lang="grc" translate="no">μοῦνος ἐών, οἱ δ' αἰὲν ἀολλέες ἔνδον ἔμιμνον."</ruby>

<ruby><rtc lang="grc" translate="no">τὴν δ' αὖτε προσέειπε φίλη τροφὸς Εὐρύκλεια:
<rtc lang="grc" translate="no">"οὐκ ἴδον, οὐ πυθόμην, ἀλλὰ στόνον οἶον ἄκουσα
<rtc lang="grc" translate="no">κτεινομένων: ἡμεῖς δὲ μυχῷ θαλάμων εὐπήκτων
<rtc lang="grc" translate="no">ἥμεθ' ἀτυζόμεναι, σανίδες δ' ἔχον εὖ ἀραρυῖαι,
<rtc lang="grc" translate="no">πρίν γ' ὅτε δή με σὸς υἱὸς ἀπὸ μεγάροιο κάλεσσε
<rtc lang="grc" translate="no">Τηλέμαχος: τὸν γάρ ῥα πατὴρ προέηκε καλέσσαι.
<rtc lang="grc" translate="no">εὗρον ἔπειτ' Ὀδυσῆα μετὰ κταμένοισι νέκυσσιν
<rtc lang="grc" translate="no">ἑσταόθ': οἱ δέ μιν ἀμφί, κραταίπεδον οὖδας ἔχοντες,
<rtc lang="grc" translate="no">κείατ' ἐπ' ἀλλήλοισιν: ἰδοῦσά κε θυμὸν ἰάνθης.
<rtc lang="grc" translate="no">νῦν δ' οἱ μὲν δὴ πάντες ἐπ' αὐλείῃσι θύρῃσιν
<rtc lang="grc" translate="no">ἀθρόοι, αὐτὰρ ὁ δῶμα θεειοῦται περικαλλές,
<rtc lang="grc" translate="no">πῦρ μέγα κηάμενος: σὲ δέ με προέηκε καλέσσαι.
<rtc lang="grc" translate="no">ἀλλ' ἕπευ, ὄφρα σφῶϊν ἐϋφροσύνης ἐπιβῆτον
<rtc lang="grc" translate="no">ἀμφοτέρω φίλον ἦτορ, ἐπεὶ κακὰ πολλὰ πέποσθε.
<rtc lang="grc" translate="no">νῦν δ' ἤδη τόδε μακρὸν ἐέλδωρ ἐκτετέλεσται:
<rtc lang="grc" translate="no">ἦλθε μὲν αὐτὸς ζωὸς ἐφέστιος, εὗρε δὲ καὶ σὲ
<rtc lang="grc" translate="no">καὶ παῖδ' ἐν μεγάροισι: κακῶς δ' οἵ πέρ μιν ἔρεζον
<rtc lang="grc" translate="no">μνηστῆρες, τοὺς πάντας ἐτίσατο ᾧ ἐνὶ οἴκῳ."</ruby>

<ruby><rtc lang="grc" translate="no">τὴν δ' αὖτε προσέειπε περίφρων Πηνελόπεια:
<rtc lang="grc" translate="no">"μαῖα φίλη, μή πω μέγ' ἐπεύχεο καγχαλόωσα.
<rtc lang="grc" translate="no">οἶσθα γὰρ ὥς κ' ἀσπαστὸς ἐνὶ μεγάροισι φανείη
<rtc lang="grc" translate="no">πᾶσι, μάλιστα δ' ἐμοί τε καὶ υἱέϊ, τὸν τεκόμεσθα:
<rtc lang="grc" translate="no">ἀλλ' οὐκ ἔσθ' ὅδε μῦθος ἐτήτυμος, ὡς ἀγορεύεις,
<rtc lang="grc" translate="no">ἀλλά τις ἀθανάτων κτεῖνε μνηστῆρας ἀγαυούς,
<rtc lang="grc" translate="no">ὕβριν ἀγασσάμενος θυμαλγέα καὶ κακὰ ἔργα.
<rtc lang="grc" translate="no">οὔ τινα γὰρ τίεσκον ἐπιχθονίων ἀνθρώπων,
<rtc lang="grc" translate="no">οὐ κακὸν οὐδὲ μὲν ἐσθλόν, ὅτις σφέας εἰσαφίκοιτο:
<rtc lang="grc" translate="no">τῷ δι' ἀτασθαλίας ἔπαθον κακόν: αὐτὰρ Ὀδυσσεὺς
<rtc lang="grc" translate="no">ὤλεσε τηλοῦ νόστον Ἀχαιί̈δος, ὤλετο δ' αὐτός."</ruby>

<ruby><rtc lang="grc" translate="no">τὴν δ' ἠμείβετ' ἔπειτα φίλη τροφὸς Εὐρύκλεια:
<rtc lang="grc" translate="no">"τέκνον ἐμόν, ποῖόν σε ἔπος φύγεν ἕρκος ὀδόντων,
<rtc lang="grc" translate="no">ἣ πόσιν ἔνδον ἐόντα παρ' ἐσχάρῃ οὔ ποτ' ἔφησθα
<rtc lang="grc" translate="no">οἴκαδ' ἐλεύσεσθαι: θυμὸς δέ τοι αἰὲν ἄπιστος.
<rtc lang="grc" translate="no">ἀλλ' ἄγε τοι καὶ σῆμα ἀριφραδὲς ἄλλο τι εἴπω,
<rtc lang="grc" translate="no">οὐλήν, τήν ποτέ μιν σῦς ἤλασε λευκῷ ὀδόντι.
<rtc lang="grc" translate="no">τὴν ἀπονίζουσα φρασάμην, ἔθελον δὲ σοὶ αὐτῇ
<rtc lang="grc" translate="no">εἰπέμεν: ἀλλά με κεῖνος ἑλὼν ἐπὶ μάστακα χερσὶν
<rtc lang="grc" translate="no">οὐκ ἔα εἰπέμεναι πολυϊδρείῃσι νόοιο.
<rtc lang="grc" translate="no">ἀλλ' ἕπευ: αὐτὰρ ἐγὼν ἐμέθεν περιδώσομαι αὐτῆς,
<rtc lang="grc" translate="no">αἴ κέν σ' ἐξαπάφω, κτεῖναί μ' οἰκτίστῳ ὀλέθρῳ."
<rtc lang="grc" translate="no">τὴν δ' ἠμείβετ' ἔπειτα περίφρων Πηνελόπεια:
<rtc lang="grc" translate="no">"μαῖα φίλη, χαλεπόν σε θεῶν αἰειγενετάων
<rtc lang="grc" translate="no">δήνεα εἴρυσθαι, μὰλα περ πολύϊδριν ἐοῦσαν.
<rtc lang="grc" translate="no">ἀλλ' ἔμπης ἴομεν μετὰ παῖδ' ἐμόν, ὄφρα ἴδωμαι
<rtc lang="grc" translate="no">ἄνδρας μνηστῆρας τεθνηότας, ἠδ' ὃς ἔπεφνεν."
<rtc lang="grc" translate="no">ὣς φαμένη κατέβαιν' ὑπερώϊα: πολλὰ δέ οἱ κῆρ
<rtc lang="grc" translate="no">ὥρμαιν', ἢ ἀπάνευθε φίλον πόσιν ἐξερεείνοι,
<rtc lang="grc" translate="no">ἦ παρστᾶσα κύσειε κάρη καὶ χεῖρε λαβοῦσα.
<rtc lang="grc" translate="no">ἡ δ' ἐπεὶ εἰσῆλθεν καὶ ὑπέρβη λάϊνον οὐδόν,
<rtc lang="grc" translate="no">ἕζετ' ἔπειτ' Ὀδυσῆος ἐναντίη, ἐν πυρὸς αὐγῇ,
<rtc lang="grc" translate="no">τοίχου τοῦ ἑτέρου: ὁ δ' ἄρα πρὸς κίονα μακρὴν
<rtc lang="grc" translate="no">ἧστο κάτω ὁρόων, ποτιδέγμενος εἴ τί μιν εἴποι
<rtc lang="grc" translate="no">ἰφθίμη παράκοιτις, ἐπεὶ ἴδεν ὀφθαλμοῖσιν.
<rtc lang="grc" translate="no">ἡ δ' ἄνεω δὴν ἧστο, τάφος δέ οἱ ἦτορ ἵκανεν:
<rtc lang="grc" translate="no">ὄψει δ' ἄλλοτε μέν μιν ἐνωπαδίως ἐσίδεσκεν,
<rtc lang="grc" translate="no">ἄλλοτε δ' ἀγνώσασκε κακὰ χροὶ̈ εἵματ' ἔχοντα.
<rtc lang="grc" translate="no">Τηλέμαχος δ' ἐνένιπεν ἔπος τ' ἔφατ' ἔκ τ' ὀνόμαξε:</ruby>

<ruby><rtc lang="grc" translate="no">"μῆτερ ἐμή, δύσμητερ, ἀπηνέα θυμὸν ἔχουσα,
<rtc lang="grc" translate="no">τίφθ' οὕτω πατρὸς νοσφίζεαι, οὐδὲ παρ' αὐτὸν
<rtc lang="grc" translate="no">ἑζομένη μύθοισιν ἀνείρεαι οὐδὲ μεταλλᾷς;
<rtc lang="grc" translate="no">οὐ μέν κ' ἄλλη γ' ὧδε γυνὴ τετληότι θυμῷ
<rtc lang="grc" translate="no">ἀνδρὸς ἀφεσταίη, ὅς οἱ κακὰ πολλὰ μογήσας
<rtc lang="grc" translate="no">ἔλθοι ἐεικοστῷ ἔτεϊ ἐς πατρίδα γαῖαν:
<rtc lang="grc" translate="no">σοὶ δ' αἰεὶ κραδίη στερεωτέρη ἐστὶ λίθοιο."</ruby>

<ruby><rtc lang="grc" translate="no">τὸν δ' αὖτε προσέειπε περίφρων Πηνελόπεια:
<rtc lang="grc" translate="no">"τέκνον ἐμόν, θυμός μοι ἐνὶ στήθεσσι τέθηπεν,
<rtc lang="grc" translate="no">οὐδέ τι προσφάσθαι δύναμαι ἔπος οὐδ' ἐρέεσθαι
<rtc lang="grc" translate="no">οὐδ' εἰς ὦπα ἰδέσθαι ἐναντίον. εἰ δ' ἐτεὸν δὴ
<rtc lang="grc" translate="no">ἔστ' Ὀδυσεὺς καὶ οἶκον ἱκάνεται, ἦ μάλα νῶϊ
<rtc lang="grc" translate="no">γνωσόμεθ' ἀλλήλων καὶ λώϊον: ἔστι γὰρ ἡμῖν
<rtc lang="grc" translate="no">σήμαθ', ἃ δὴ καὶ νῶϊ κεκρυμμένα ἴδμεν ἀπ' ἄλλων."</ruby>

<ruby><rtc lang="grc" translate="no">ὣς φάτο, μείδησεν δὲ πολύτλας δῖος Ὀδυσσεύς,
<rtc lang="grc" translate="no">αἶψα δὲ Τηλέμαχον ἔπεα πτερόεντα προσηύδα:</ruby>

<ruby><rtc lang="grc" translate="no">"Τηλέμαχ', ἦ τοι μητέρ' ἐνὶ μεγάροισιν ἔασον
<rtc lang="grc" translate="no">πειράζειν ἐμέθεν: τάχα δὲ φράσεται καὶ ἄρειον.
<rtc lang="grc" translate="no">νῦν δ' ὅττι ῥυπόω, κακὰ δὲ χροὶ̈ εἵματα εἷμαι,
<rtc lang="grc" translate="no">τοὔνεκ' ἀτιμάζει με καὶ οὔ πω φησὶ τὸν εἶναι.
<rtc lang="grc" translate="no">ἡμεῖς δὲ φραζώμεθ' ὅπως ὄχ' ἄριστα γένηται.
<rtc lang="grc" translate="no">καὶ γάρ τίς θ' ἕνα φῶτα κατακτείνας ἐνὶ δήμῳ,
<rtc lang="grc" translate="no">ᾧ μὴ πολλοὶ ἔωσιν ἀοσσητῆρες ὀπίσσω,
<rtc lang="grc" translate="no">φεύγει πηούς τε προλιπὼν καὶ πατρίδα γαῖαν:
<rtc lang="grc" translate="no">ἡμεῖς δ' ἕρμα πόληος ἀπέκταμεν, οἳ μέγ' ἄριστοι
<rtc lang="grc" translate="no">κούρων εἰν Ἰθάκῃ: τὰ δέ σε φράζεσθαι ἄνωγα."</ruby>

<ruby><rtc lang="grc" translate="no">τὸν δ' αὖ Τηλέμαχος πεπνυμένος ἀντίον ηὔδα:
<rtc lang="grc" translate="no">"αὐτὸς ταῦτά γε λεῦσσε, πάτερ φίλε: σὴν γὰρ ἀρίστην
<rtc lang="grc" translate="no">μῆτιν ἐπ' ἀνθρώπους φάσ' ἔμμεναι, οὐδέ κέ τίς τοι
<rtc lang="grc" translate="no">ἄλλος ἀνὴρ ἐρίσειε καταθνητῶν ἀνθρώπων.
<rtc lang="grc" translate="no">ἡμεῖς δ' ἐμμεμαῶτες ἅμ' ἑψόμεθ', οὐδέ τί φημι
<rtc lang="grc" translate="no">ἀλκῆς δευήσεσθαι, ὅση δύναμίς γε πάρεστιν."
<rtc lang="grc" translate="no">τὸν δ' ἀπαμειβόμενος προσέφη πολύμητις Ὀδυσσεύς
<rtc lang="grc" translate="no">"τοιγὰρ ἐγὼν ἐρέω ὥς μοι δοκεῖ εἶναι ἄριστα.
<rtc lang="grc" translate="no">πρῶτα μὲν ἂρ λούσασθε καὶ ἀμφιέσασθε χιτῶνας,
<rtc lang="grc" translate="no">δμῳὰς δ' ἐν μεγάροισιν ἀνώγετε εἵμαθ' ἑλέσθαι:
<rtc lang="grc" translate="no">αὐτὰρ θεῖος ἀοιδὸς ἔχων φόρμιγγα λίγειαν
<rtc lang="grc" translate="no">ἡμῖν ἡγείσθω φιλοπαίγμονος ὀρχηθμοῖο,
<rtc lang="grc" translate="no">ὥς κέν τις φαίη γάμον ἔμμεναι ἐκτὸς ἀκούων,
<rtc lang="grc" translate="no">ἢ ἀν' ὁδὸν στείχων, ἢ οἳ περιναιετάουσι:
<rtc lang="grc" translate="no">μὴ πρόσθε κλέος εὐρὺ φόνου κατὰ ἄστυ γένηται
<rtc lang="grc" translate="no">ἀνδρῶν μνηστήρων, πρίν γ' ἡμέας ἐλθέμεν ἔξω
<rtc lang="grc" translate="no">ἀγρὸν ἐς ἡμέτερον πολυδένδρεον: ἔνθα δ' ἔπειτα
<rtc lang="grc" translate="no">φρασσόμεθ' ὅττι κε κέρδος Ὀλύμπιος ἐγγυαλίξῃ."</ruby>

<ruby><rtc lang="grc" translate="no">ὣς ἔφαθ', οἱ δ' ἄρα τοῦ μάλα μὲν κλύον ἠδ' ἐπίθοντο
<rtc lang="grc" translate="no">πρῶτα μὲν οὖν λούσαντο καὶ ἀμφιέσαντο χιτῶνας,
<rtc lang="grc" translate="no">ὅπλισθεν δὲ γυναῖκες: ὁ δ' εἵλετο θεῖος ἀοιδὸς
<rtc lang="grc" translate="no">φόρμιγγα γλαφυρήν, ἐν δέ σφισιν ἵμερον ὦρσε
<rtc lang="grc" translate="no">μολπῆς τε γλυκερῆς καὶ ἀμύμονος ὀρχηθμοῖο.
<rtc lang="grc" translate="no">τοῖσιν δὲ μέγα δῶμα περιστεναχίζετο ποσσὶν
<rtc lang="grc" translate="no">ἀνδρῶν παιζόντων καλλιζώνων τε γυναικῶν.
<rtc lang="grc" translate="no">ὧδε δέ τις εἴπεσκε δόμων ἔκτοσθεν ἀκούων:</ruby>

<ruby><rtc lang="grc" translate="no">"ἦ μάλα δή τις ἔγημε πολυμνήστην βασίλειαν:
<rtc lang="grc" translate="no">σχετλίη, οὐδ' ἔτλη πόσιος οὗ κουριδίοιο
<rtc lang="grc" translate="no">εἴρυσθαι μέγα δῶμα διαμπερές, ἧος ἵκοιτο."</ruby>

<ruby><rtc lang="grc" translate="no">ὣς ἄρα τις εἴπεσκε, τὰ δ' οὐκ ἴσαν ὡς ἐτέτυκτο.
<rtc lang="grc" translate="no">αὐτὰρ Ὀδυσσῆα μεγαλήτορα ᾧ ἐνὶ οἴκῳ
<rtc lang="grc" translate="no">Εὐρυνόμη ταμίη λοῦσεν καὶ χρῖσεν ἐλαίῳ,
<rtc lang="grc" translate="no">ἀμφὶ δέ μιν φᾶρος καλὸν βάλεν ἠδὲ χιτῶνα:
<rtc lang="grc" translate="no">αὐτὰρ κὰκ κεφαλῆς κάλλος πολὺ χεῦεν Ἀθήνη
<rtc lang="grc" translate="no">μείζονά τ' εἰσιδέειν καὶ πάσσονα: κὰδ δὲ κάρητος
<rtc lang="grc" translate="no">οὔλας ἧκε κόμας, ὑακινθίνῳ ἄνθει ὁμοίας.
<rtc lang="grc" translate="no">ὡς δ' ὅτε τις χρυσὸν περιχεύεται ἀργύρῳ ἀνὴρ
<rtc lang="grc" translate="no">ἴδρις, ὃν Ἥφαιστος δέδαεν καὶ Παλλὰς Ἀθήνη
<rtc lang="grc" translate="no">τέχνην παντοίην, χαρίεντα δὲ ἔργα τελείει:
<rtc lang="grc" translate="no">ὣς μὲν τῷ περίχευε χάριν κεφαλῇ τε καὶ ὤμοις.
<rtc lang="grc" translate="no">ἐκ δ' ἀσαμίνθου βῆ δέμας ἀθανάτοισιν ὁμοῖος:
<rtc lang="grc" translate="no">ἂψ δ' αὖτις κατ' ἄρ' ἕζετ' ἐπὶ θρόνου ἔνθεν ἀνέστη,
<rtc lang="grc" translate="no">ἀντίον ἧς ἀλόχου, καί μιν πρὸς μῦθον ἔειπε:</ruby>

<ruby><rtc lang="grc" translate="no">"δαιμονίη, περί σοί γε γυναικῶν θηλυτεράων
<rtc lang="grc" translate="no">κῆρ ἀτέραμνον ἔθηκαν Ὀλύμπια δώματ' ἔχοντες:
<rtc lang="grc" translate="no">οὐ μέν κ' ἄλλη γ' ὧδε γυνὴ τετληότι θυμῷ
<rtc lang="grc" translate="no">ἀνδρὸς ἀφεσταίη, ὅς οἱ κακὰ πολλὰ μογήσας
<rtc lang="grc" translate="no">ἔλθοι ἐεικοστῷ ἔτεϊ ἐς πατρίδα γαῖαν.
<rtc lang="grc" translate="no">ἀλλ' ἄγε μοι, μαῖα, στόρεσον λέχος, ὄφρα καὶ αὐτὸς
<rtc lang="grc" translate="no">λέξομαι: ἦ γὰρ τῇ γε σιδήρεον ἐν φρεσὶ ἦτορ."</ruby>

<ruby><rtc lang="grc" translate="no">τὸν δ' αὖτε προσέειπε περίφρων Πηνελόπεια:
<rtc lang="grc" translate="no">"δαιμόνι', οὔτ' ἄρ τι μεγαλίζομαι οὔτ' ἀθερίζω
<rtc lang="grc" translate="no">οὔτε λίην ἄγαμαι, μάλα δ' εὖ οἶδ' οἷος ἔησθα
<rtc lang="grc" translate="no">ἐξ Ἰθάκης ἐπὶ νηὸς ἰὼν δολιχηρέτμοιο.
<rtc lang="grc" translate="no">ἀλλ' ἄγε οἱ στόρεσον πυκινὸν λέχος, Εὐρύκλεια,
<rtc lang="grc" translate="no">ἐκτὸς ἐϋσταθέος θαλάμου, τόν ῥ' αὐτὸς ἐποίει:
<rtc lang="grc" translate="no">ἔνθα οἱ ἐκθεῖσαι πυκινὸν λέχος ἐμβάλετ' εὐνήν,
<rtc lang="grc" translate="no">κώεα καὶ χλαίνας καὶ ῥήγεα σιγαλόεντα."</ruby>

<ruby><rtc lang="grc" translate="no">ὣς ἄρ' ἔφη πόσιος πειρωμένη: αὐτὰρ Ὀδυσσεὺς
<rtc lang="grc" translate="no">ὀχθήσας ἄλοχον προσεφώνεε κεδνὰ ἰδυῖαν:</ruby>

<ruby><rtc lang="grc" translate="no">"ὦ γύναι, ἦ μάλα τοῦτο ἔπος θυμαλγὲς ἔειπες:
<rtc lang="grc" translate="no">τίς δέ μοι ἄλλοσε θῆκε λέχος; χαλεπὸν δέ κεν εἴη
<rtc lang="grc" translate="no">καὶ μάλ' ἐπισταμένῳ, ὅτε μὴ θεὸς αὐτὸς ἐπελθὼν
<rtc lang="grc" translate="no">ῥηϊδίως ἐθέλων θείη ἄλλῃ ἐνὶ χώρῃ.
<rtc lang="grc" translate="no">ἀνδρῶν δ' οὔ κέν τις ζωὸς βροτός, οὐδὲ μάλ' ἡβῶν,
<rtc lang="grc" translate="no">ῥεῖα μετοχλίσσειεν, ἐπεὶ μέγα σῆμα τέτυκται
<rtc lang="grc" translate="no">ἐν λέχει ἀσκητῷ: τὸ δ' ἐγὼ κάμον οὐδέ τις ἄλλος.
<rtc lang="grc" translate="no">θάμνος ἔφυ τανύφυλλος ἐλαίης ἕρκεος ἐντός,
<rtc lang="grc" translate="no">ἀκμηνὸς θαλέθων: πάχετος δ' ἦν ἠύ̈τε κίων.
<rtc lang="grc" translate="no">τῷ δ' ἐγὼ ἀμφιβαλὼν θάλαμον δέμον, ὄφρ' ἐτέλεσσα,
<rtc lang="grc" translate="no">πυκνῇσιν λιθάδεσσι, καὶ εὖ καθύπερθεν ἔρεψα,
<rtc lang="grc" translate="no">κολλητὰς δ' ἐπέθηκα θύρας, πυκινῶς ἀραρυίας.
<rtc lang="grc" translate="no">καὶ τότ' ἔπειτ' ἀπέκοψα κόμην τανυφύλλου ἐλαίης,
<rtc lang="grc" translate="no">κορμὸν δ' ἐκ ῥίζης προταμὼν ἀμφέξεσα χαλκῷ
<rtc lang="grc" translate="no">εὖ καὶ ἐπισταμένως, καὶ ἐπὶ στάθμην ἴθυνα,
<rtc lang="grc" translate="no">ἑρμῖν' ἀσκήσας, τέτρηνα δὲ πάντα τερέτρῳ.
<rtc lang="grc" translate="no">ἐκ δὲ τοῦ ἀρχόμενος λέχος ἔξεον, ὄφρ' ἐτέλεσσα,
<rtc lang="grc" translate="no">δαιδάλλων χρυσῷ τε καὶ ἀργύρῳ ἠδ' ἐλέφαντι:
<rtc lang="grc" translate="no">ἐκ δ' ἐτάνυσσα ἱμάντα βοὸς φοίνικι φαεινόν.
<rtc lang="grc" translate="no">οὕτω τοι τόδε σῆμα πιφαύσκομαι: οὐδέ τι οἶδα,
<rtc lang="grc" translate="no">ἤ μοι ἔτ' ἔμπεδόν ἐστι, γύναι, λέχος, ἦέ τις ἤδη
<rtc lang="grc" translate="no">ἀνδρῶν ἄλλοσε θῆκε, ταμὼν ὕπο πυθμέν' ἐλαίης."</ruby>

<ruby><rtc lang="grc" translate="no">ὣς φάτο, τῆς δ' αὐτοῦ λύτο γούνατα καὶ φίλον ἦτορ,
<rtc lang="grc" translate="no">σήματ' ἀναγνούσῃ τά οἱ ἔμπεδα πέφραδ' Ὀδυσσεύς:
<rtc lang="grc" translate="no">δακρύσασα δ' ἔπειτ' ἰθὺς δράμεν, ἀμφὶ δὲ χεῖρας
<rtc lang="grc" translate="no">δειρῇ βάλλ' Ὀδυσῆϊ, κάρη δ' ἔκυσ' ἠδὲ προσηύδα:</ruby>

<ruby><rtc lang="grc" translate="no">"μή μοι, Ὀδυσσεῦ, σκύζευ, ἐπεὶ τά περ ἄλλα μάλιστα
<rtc lang="grc" translate="no">ἀνθρώπων πέπνυσο: θεοὶ δ' ὤπαζον ὀϊζύν,
<rtc lang="grc" translate="no">οἳ νῶϊν ἀγάσαντο παρ' ἀλλήλοισι μένοντε
<rtc lang="grc" translate="no">ἥβης ταρπῆναι καὶ γήραος οὐδὸν ἱκέσθαι.
<rtc lang="grc" translate="no">αὐτὰρ μὴ νῦν μοι τόδε χώεο μηδὲ νεμέσσα,
<rtc lang="grc" translate="no">οὕνεκά σ' οὐ τὸ πρῶτον, ἐπεὶ ἴδον, ὧδ' ἀγάπησα.
<rtc lang="grc" translate="no">αἰεὶ γάρ μοι θυμὸς ἐνὶ στήθεσσι φίλοισιν
<rtc lang="grc" translate="no">ἐρρίγει μή τίς με βροτῶν ἀπάφοιτο ἔπεσσιν
<rtc lang="grc" translate="no">ἐλθών: πολλοὶ γὰρ κακὰ κέρδεα βουλεύουσιν.
<rtc lang="grc" translate="no">οὐδέ κεν Ἀργείη Ἑλένη, Διὸς ἐκγεγαυῖα,
<rtc lang="grc" translate="no">ἀνδρὶ παρ' ἀλλοδαπῷ ἐμίγη φιλότητι καὶ εὐνῇ,
<rtc lang="grc" translate="no">εἰ ᾔδη ὅ μιν αὖτις ἀρήϊοι υἷες Ἀχαιῶν
<rtc lang="grc" translate="no">ἀξέμεναι οἶκόνδε φίλην ἐς πατρίδ' ἔμελλον.
<rtc lang="grc" translate="no">τὴν δ' ἦ τοι ῥέξαι θεὸς ὤρορεν ἔργον ἀεικές:
<rtc lang="grc" translate="no">τὴν δ' ἄτην οὐ πρόσθεν ἑῷ ἐγκάτθετο θυμῷ
<rtc lang="grc" translate="no">λυγρήν, ἐξ ἧς πρῶτα καὶ ἡμέας ἵκετο πένθος.
<rtc lang="grc" translate="no">νῦν δ', ἐπεὶ ἤδη σήματ' ἀριφραδέα κατέλεξας
<rtc lang="grc" translate="no">εὐνῆς ἡμετέρης, ἣν οὐ βροτὸς ἄλλος ὀπώπει,
<rtc lang="grc" translate="no">ἀλλ' οἶοι σύ τ' ἐγώ τε καὶ ἀμφίπολος μία μούνη,
<rtc lang="grc" translate="no">Ἀκτορίς, ἥν μοι δῶκε πατὴρ ἔτι δεῦρο κιούσῃ,
<rtc lang="grc" translate="no">ἣ νῶϊν εἴρυτο θύρας πυκινοῦ θαλάμοιο,
<rtc lang="grc" translate="no">πείθεις δή μευ θυμόν, ἀπηνέα περ μάλ' ἐόντα."
<rtc lang="grc" translate="no">ὣς φάτο, τῷ δ' ἔτι μᾶλλον ὑφ' ἵμερον ὦρσε γόοιο:
<rtc lang="grc" translate="no">κλαῖε δ' ἔχων ἄλοχον θυμαρέα, κεδνὰ ἰδυῖαν.
<rtc lang="grc" translate="no">ὡς δ' ὅτ' ἂν ἀσπάσιος γῆ νηχομένοισι φανήῃ,
<rtc lang="grc" translate="no">ὧν τε Ποσειδάων εὐεργέα νῆ' ἐνὶ πόντῳ
<rtc lang="grc" translate="no">ῥαίσῃ, ἐπειγομένην ἀνέμῳ καὶ κύματι πηγῷ:
<rtc lang="grc" translate="no">παῦροι δ' ἐξέφυγον πολιῆς ἁλὸς ἤπειρόνδε
<rtc lang="grc" translate="no">νηχόμενοι, πολλὴ δὲ περὶ χροὶ̈ τέτροφεν ἅλμη,
<rtc lang="grc" translate="no">ἀσπάσιοι δ' ἐπέβαν γαίης, κακότητα φυγόντες:
<rtc lang="grc" translate="no">ὣς ἄρα τῇ ἀσπαστὸς ἔην πόσις εἰσοροώσῃ,
<rtc lang="grc" translate="no">δειρῆς δ' οὔ πω πάμπαν ἀφίετο πήχεε λευκώ.
<rtc lang="grc" translate="no">καί νύ κ' ὀδυρομένοισι φάνη ῥοδοδάκτυλος Ἠώς,
<rtc lang="grc" translate="no">εἰ μὴ ἄρ' ἄλλ' ἐνόησε θεὰ γλαυκῶπις Ἀθήνη.
<rtc lang="grc" translate="no">νύκτα μὲν ἐν περάτῃ δολιχὴν σχέθεν, Ἠῶ δ' αὖτε
<rtc lang="grc" translate="no">ῥύσατ' ἐπ' Ὠκεανῷ χρυσόθρονον, οὐδ' ἔα ἵππους
<rtc lang="grc" translate="no">ζεύγνυσθ' ὠκύποδας, φάος ἀνθρώποισι φέροντας,
<rtc lang="grc" translate="no">Λάμπον καὶ Φαέθονθ', οἵ τ' Ἠῶ πῶλοι ἄγουσι.</ruby>

<ruby><rtc lang="grc" translate="no">καὶ τότ' ἄρ' ἣν ἄλοχον προσέφη πολύμητις Ὀδυσσεύς
<rtc lang="grc" translate="no">"ὦ γύναι, οὐ γάρ πω πάντων ἐπὶ πείρατ' ἀέθλων
<rtc lang="grc" translate="no">ἤλθομεν, ἀλλ' ἔτ' ὄπισθεν ἀμέτρητος πόνος ἔσται,
<rtc lang="grc" translate="no">πολλὸς καὶ χαλεπός, τὸν ἐμὲ χρὴ πάντα τελέσσαι.
<rtc lang="grc" translate="no">ὣς γάρ μοι ψυχὴ μαντεύσατο Τειρεσίαο
<rtc lang="grc" translate="no">ἤματι τῷ ὅτε δὴ κατέβην δόμον Ἄϊδος εἴσω,
<rtc lang="grc" translate="no">νόστον ἑταίροισιν διζήμενος ἠδ' ἐμοὶ αὐτῷ.
<rtc lang="grc" translate="no">ἀλλ' ἔρχευ, λέκτρονδ' ἴομεν, γύναι, ὄφρα καὶ ἤδη
<rtc lang="grc" translate="no">ὕπνῳ ὕπο γλυκερῷ ταρπώμεθα κοιμηθέντε."</ruby>

<ruby><rtc lang="grc" translate="no">τὸν δ' αὖτε προσέειπε περίφρων Πηνελόπεια:
<rtc lang="grc" translate="no">"εὐνὴ μὲν δή σοί γε τότ' ἔσσεται ὁππότε θυμῷ
<rtc lang="grc" translate="no">σῷ ἐθέλῃς, ἐπεὶ ἄρ σε θεοὶ ποίησαν ἱκέσθαι
<rtc lang="grc" translate="no">οἶκον ἐϋκτίμενον καὶ σὴν ἐς πατρίδα γαῖαν:
<rtc lang="grc" translate="no">ἀλλ' ἐπεὶ ἐφράσθης καί τοι θεὸς ἔμβαλε θυμῷ,
<rtc lang="grc" translate="no">εἴπ' ἄγε μοι τὸν ἄεθλον, ἐπεὶ καὶ ὄπισθεν, ὀί̈ω,
<rtc lang="grc" translate="no">πεύσομαι, αὐτίκα δ' ἐστὶ δαήμεναι οὔ τι χέρειον."
<rtc lang="grc" translate="no">τὴν δ' ἀπαμειβόμενος προσέφη πολύμητις Ὀδυσσεύς:
<rtc lang="grc" translate="no">"δαιμονίη, τί τ' ἄρ' αὖ με μάλ' ὀτρύνουσα κελεύεις
<rtc lang="grc" translate="no">εἰπέμεν; αὐτὰρ ἐγὼ μυθήσομαι οὐδ' ἐπικεύσω.
<rtc lang="grc" translate="no">οὐ μέν τοι θυμὸς κεχαρήσεται: οὐδὲ γὰρ αὐτὸς
<rtc lang="grc" translate="no">χαίρω, ἐπεὶ μάλα πολλὰ βροτῶν ἐπὶ ἄστε' ἄνωγεν
<rtc lang="grc" translate="no">ἐλθεῖν, ἐν χείρεσσιν ἔχοντ' εὐῆρες ἐρετμόν,
<rtc lang="grc" translate="no">εἰς ὅ κε τοὺς ἀφίκωμαι οἳ οὐκ ἴσασι θάλασσαν
<rtc lang="grc" translate="no">ἀνέρες, οὐδέ θ' ἅλεσσι μεμιγμένον εἶδαρ ἔδουσιν:
<rtc lang="grc" translate="no">οὐδ' ἄρα τοί γ' ἴσασι νέας φοινικοπαρῄους,
<rtc lang="grc" translate="no">οὐδ' εὐήρε' ἐρετμά, τά τε πτερὰ νηυσὶ πέλονται.
<rtc lang="grc" translate="no">σῆμα δέ μοι τόδ' ἔειπεν ἀριφραδές, οὐδέ σε κεύσω:
<rtc lang="grc" translate="no">ὁππότε κεν δή μοι ξυμβλήμενος ἄλλος ὁδίτης
<rtc lang="grc" translate="no">φήῃ ἀθηρηλοιγὸν ἔχειν ἀνὰ φαιδίμῳ ὤμῳ,
<rtc lang="grc" translate="no">καὶ τότε μ' ἐν γαίῃ πήξαντ' ἐκέλευεν ἐρετμόν,
<rtc lang="grc" translate="no">ἔρξανθ' ἱερὰ καλὰ Ποσειδάωνι ἄνακτι,
<rtc lang="grc" translate="no">ἀρνειὸν ταῦρόν τε συῶν τ' ἐπιβήτορα κάπρον,
<rtc lang="grc" translate="no">οἴκαδ' ἀποστείχειν, ἔρδειν θ' ἱερὰς ἑκατόμβας
<rtc lang="grc" translate="no">ἀθανάτοισι θεοῖσι, τοὶ οὐρανὸν εὐρὺν ἔχουσι,
<rtc lang="grc" translate="no">πᾶσι μάλ' ἑξείης: θάνατος δέ μοι ἐξ ἁλὸς αὐτῷ
<rtc lang="grc" translate="no">ἀβληχρὸς μάλα τοῖος ἐλεύσεται, ὅς κέ με πέφνῃ
<rtc lang="grc" translate="no">γήρας ὕπο λιπαρῷ ἀρημένον: ἀμφὶ δὲ λαοὶ
<rtc lang="grc" translate="no">ὄλβιοι ἔσσονται: τὰ δέ μοι φάτο πάντα τελεῖσθαι."
<rtc lang="grc" translate="no">τὸν δ' αὖτε προσέειπε περίφρων Πηνελόπεια:
<rtc lang="grc" translate="no">"εἰ μὲν δὴ γῆράς γε θεοὶ τελέουσιν ἄρειον,
<rtc lang="grc" translate="no">ἐλπωρή τοι ἔπειτα κακῶν ὑπάλυξιν ἔσεσθαι."</ruby>

<ruby><rtc lang="grc" translate="no">ὣς οἱ μὲν τοιαῦτα πρὸς ἀλλήλους ἀγόρευον:
<rtc lang="grc" translate="no">τόφρα δ' ἄρ' Εὐρυνόμη τε ἰδὲ τροφὸς ἔντυον εὐνὴν
<rtc lang="grc" translate="no">ἐσθῆτος μαλακῆς, δαί̈δων ὕπο λαμπομενάων.
<rtc lang="grc" translate="no">αὐτὰρ ἐπεὶ στόρεσαν πυκινὸν λέχος ἐγκονέουσαι,
<rtc lang="grc" translate="no">γρηὺ̈ς μὲν κείουσα πάλιν οἶκόνδε βεβήκει,
<rtc lang="grc" translate="no">τοῖσιν δ' Εὐρυνόμη θαλαμηπόλος ἡγεμόνευεν
<rtc lang="grc" translate="no">ἐρχομένοισι λέχοσδε, δάος μετὰ χερσὶν ἔχουσα:
<rtc lang="grc" translate="no">ἐς θάλαμον δ' ἀγαγοῦσα πάλιν κίεν. οἱ μὲν ἔπειτα
<rtc lang="grc" translate="no">ἀσπάσιοι λέκτροιο παλαιοῦ θεσμὸν ἵκοντο:
<rtc lang="grc" translate="no">αὐτὰρ Τηλέμαχος καὶ βουκόλος ἠδὲ συβώτης
<rtc lang="grc" translate="no">παῦσαν ἄρ' ὀρχηθμοῖο πόδας, παῦσαν δὲ γυναῖκας,
<rtc lang="grc" translate="no">αὐτοὶ δ' εὐνάζοντο κατὰ μέγαρα σκιόεντα.</ruby>

<ruby><rtc lang="grc" translate="no">τὼ δ' ἐπεὶ οὖν φιλότητος ἐταρπήτην ἐρατεινῆς,
<rtc lang="grc" translate="no">τερπέσθην μύθοισι, πρὸς ἀλλήλους ἐνέποντε,
<rtc lang="grc" translate="no">ἡ μὲν ὅσ' ἐν μεγάροισιν ἀνέσχετο δῖα γυναικῶν,
<rtc lang="grc" translate="no">ἀνδρῶν μνηστήρων ἐσορῶσ' ἀί̈δηλον ὅμιλον,
<rtc lang="grc" translate="no">οἳ ἕθεν εἵνεκα πολλά, βόας καὶ ἴφια μῆλα,
<rtc lang="grc" translate="no">ἔσφαζον, πολλὸς δὲ πίθων ἠφύσσετο οἶνος:
<rtc lang="grc" translate="no">αὐτὰρ ὁ διογενὴς Ὀδυσεὺς ὅσα κήδε' ἔθηκεν
<rtc lang="grc" translate="no">ἀνθρώποις ὅσα τ' αὐτὸς ὀϊζύσας ἐμόγησε,
<rtc lang="grc" translate="no">πάντ' ἔλεγ': ἡ δ' ἄρ' ἐτέρπετ' ἀκούουσ', οὐδέ οἱ ὕπνος
<rtc lang="grc" translate="no">πῖπτεν ἐπὶ βλεφάροισι πάρος καταλέξαι ἅπαντα.</ruby>

<ruby><rtc lang="grc" translate="no">ἤρξατο δ' ὡς πρῶτον Κίκονας δάμασ', αὐτὰρ ἔπειτα
<rtc lang="grc" translate="no">ἦλθ' ἐς Λωτοφάγων ἀνδρῶν πίειραν ἄρουραν:
<rtc lang="grc" translate="no">ἠδ' ὅσα Κύκλωψ ἔρξε, καὶ ὡς ἀπετίσατο ποινὴν
<rtc lang="grc" translate="no">ἰφθίμων ἑτάρων, οὓς ἤσθιεν οὐδ' ἐλέαιρεν:
<rtc lang="grc" translate="no">ἠδ' ὡς Αἴολον ἵκεθ', ὅ μιν πρόφρων ὑπέδεκτο
<rtc lang="grc" translate="no">καὶ πέμπ', οὐδέ πω αἶσα φίλην ἐς πατρίδ' ἱκέσθαι
<rtc lang="grc" translate="no">ἤην, ἀλλά μιν αὖτις ἀναρπάξασα θύελλα
<rtc lang="grc" translate="no">πόντον ἐπ' ἰχθυόεντα φέρεν βαρέα στενάχοντα:
<rtc lang="grc" translate="no">ἠδ' ὡς Τηλέπυλον Λαιστρυγονίην ἀφίκανεν,
<rtc lang="grc" translate="no">οἳ νῆάς τ' ὄλεσαν καὶ ἐϋκνήμιδας ἑταίρους
<rtc lang="grc" translate="no">πάντας: Ὀδυσσεὺς δ' οἶος ὑπέκφυγε νηὶ̈ μελαίνῃ:
<rtc lang="grc" translate="no">καὶ Κίρκης κατέλεξε δόλον πολυμηχανίην τε,
<rtc lang="grc" translate="no">ἠδ' ὡς εἰς Ἀί̈δεω δόμον ἤλυθεν εὐρώεντα,
<rtc lang="grc" translate="no">ψυχῇ χρησόμενος Θηβαίου Τειρεσίαο,
<rtc lang="grc" translate="no">νηὶ̈ πολυκλήϊδι, καὶ εἴσιδε πάντας ἑταίρους
<rtc lang="grc" translate="no">μητέρα θ', ἥ μιν ἔτικτε καὶ ἔτρεφε τυτθὸν ἐόντα:
<rtc lang="grc" translate="no">ἠδ' ὡς Σειρήνων ἁδινάων φθόγγον ἄκουσεν,
<rtc lang="grc" translate="no">ὥς θ' ἵκετο Πλαγκτὰς πέτρας δεινήν τε Χάρυβδιν
<rtc lang="grc" translate="no">Σκύλλην θ', ἣν οὔ πώ ποτ' ἀκήριοι ἄνδρες ἄλυξαν:
<rtc lang="grc" translate="no">ἠδ' ὡς Ἠελίοιο βόας κατέπεφνον ἑταῖροι:
<rtc lang="grc" translate="no">ἠδ' ὡς νῆα θοὴν ἔβαλε ψολόεντι κεραυνῷ
<rtc lang="grc" translate="no">Ζεὺς ὑψιβρεμέτης, ἀπὸ δ' ἔφθιθεν ἐσθλοὶ ἑταῖροι
<rtc lang="grc" translate="no">πάντες ὁμῶς, αὐτὸς δὲ κακὰς ὑπὸ κῆρας ἄλυξεν:
<rtc lang="grc" translate="no">ὥς θ' ἵκετ' Ὠγυγίην νῆσον νύμφην τε Καλυψώ,
<rtc lang="grc" translate="no">ἣ δή μιν κατέρυκε, λιλαιομένη πόσιν εἶναι,
<rtc lang="grc" translate="no">ἐν σπέσσι γλαφυροῖσι, καὶ ἔτρεφεν ἠδὲ ἔφασκε
<rtc lang="grc" translate="no">θήσειν ἀθάνατον καὶ ἀγήραον ἤματα πάντα:
<rtc lang="grc" translate="no">ἀλλὰ τοῦ οὔ ποτε θυμὸν ἐνὶ στήθεσσιν ἔπειθεν:
<rtc lang="grc" translate="no">ἠδ' ὡς ἐς Φαίηκας ἀφίκετο πολλὰ μογήσας,
<rtc lang="grc" translate="no">οἳ δή μιν περὶ κῆρι θεὸν ὣς τιμήσαντο
<rtc lang="grc" translate="no">καὶ πέμψαν σὺν νηὶ̈ φίλην ἐς πατρίδα γαῖαν,
<rtc lang="grc" translate="no">χαλκόν τε χρυσόν τε ἅλις ἐσθῆτά τε δόντες.
<rtc lang="grc" translate="no">τοῦτ' ἄρα δεύτατον εἶπεν ἔπος, ὅτε οἱ γλυκὺς ὕπνος
<rtc lang="grc" translate="no">λυσιμελὴς ἐπόρουσε, λύων μελεδήματα θυμοῦ.
<rtc lang="grc" translate="no">ἡ δ' αὖτ' ἄλλ' ἐνόησε θεὰ γλαυκῶπις Ἀθήνη:
<rtc lang="grc" translate="no">ὁππότε δή ῥ' Ὀδυσῆα ἐέλπετο ὃν κατὰ θυμὸν
<rtc lang="grc" translate="no">εὐνῆς ἧς ἀλόχου ταρπήμεναι ἠδὲ καὶ ὕπνου,
<rtc lang="grc" translate="no">αὐτίκ' ἀπ' Ὠκεανοῦ χρυσόθρονον ἠριγένειαν
<rtc lang="grc" translate="no">ὦρσεν, ἵν' ἀνθρώποισι φόως φέροι: ὦρτο δ' Ὀδυσσεὺς
<rtc lang="grc" translate="no">εὐνῆς ἐκ μαλακῆς, ἀλόχῳ δ' ἐπὶ μῦθον ἔτελλεν:</ruby>

<ruby><rtc lang="grc" translate="no">"ὦ γύναι, ἤδη μὲν πολέων κεκορήμεθ' ἀέθλων
<rtc lang="grc" translate="no">ἀμφοτέρω, σὺ μὲν ἐνθάδ' ἐμὸν πολυκηδέα νόστον
<rtc lang="grc" translate="no">κλαίουσ'. αὐτὰρ ἐμὲ Ζεὺς ἄλγεσι καὶ θεοὶ ἄλλοι
<rtc lang="grc" translate="no">ἱέμενον πεδάασκον ἐμῆς ἀπὸ πατρίδος αἴης:
<rtc lang="grc" translate="no">νῦν δ' ἐπεὶ ἀμφοτέρω πολυήρατον ἱκόμεθ' εὐνήν,
<rtc lang="grc" translate="no">κτήματα μὲν τά μοι ἔστι, κομιζέμεν ἐν μεγάροισι,
<rtc lang="grc" translate="no">μῆλα δ' ἅ μοι μνηστῆρες ὑπερφίαλοι κατέκειραν,
<rtc lang="grc" translate="no">πολλὰ μὲν αὐτὸς ἐγὼ ληί̈σσομαι, ἄλλα δ' Ἀχαιοὶ
<rtc lang="grc" translate="no">δώσουσ', εἰς ὅ κε πάντας ἐνιπλήσωσιν ἐπαύλους.
<rtc lang="grc" translate="no">ἀλλ' ἦ τοι μὲν ἐγὼ πολυδένδρεον ἀγρὸν ἔπειμι,
<rtc lang="grc" translate="no">ὀψόμενος πατέρ' ἐσθλόν, ὅ μοι πυκινῶς ἀκάχηται:
<rtc lang="grc" translate="no">σοὶ δέ, γύναι, τάδ' ἐπιτέλλω, πινυτῇ περ ἐούσῃ:
<rtc lang="grc" translate="no">αὐτίκα γὰρ φάτις εἶσιν ἅμ' ἠελίῳ ἀνιόντι
<rtc lang="grc" translate="no">ἀνδρῶν μνηστήρων, οὓς ἔκτανον ἐν μεγάροισιν:
<rtc lang="grc" translate="no">εἰς ὑπερῷ' ἀναβᾶσα σὺν ἀμφιπόλοισι γυναιξὶν
<rtc lang="grc" translate="no">ἧσθαι, μηδέ τινα προτιόσσεο μηδ' ἐρέεινε."</ruby>

<ruby><rtc lang="grc" translate="no">ἦ ῥα καὶ ἀμφ' ὤμοισιν ἐδύσετο τεύχεα καλά,
<rtc lang="grc" translate="no">ὦρσε δὲ Τηλέμαχον καὶ βουκόλον ἠδὲ συβώτην,
<rtc lang="grc" translate="no">πάντας δ' ἔντε' ἄνωγεν ἀρήϊα χερσὶν ἑλέσθαι.
<rtc lang="grc" translate="no">οἱ δέ οἱ οὐκ ἀπίθησαν, ἐθωρήσσοντο δὲ χαλκῷ,
<rtc lang="grc" translate="no">ὤϊξαν δὲ θύρας, ἐκ δ' ἤϊον: ἦρχε δ' Ὀδυσσεύς.
<rtc lang="grc" translate="no">ἤδη μὲν φάος ἦεν ἐπὶ χθόνα, τοὺς δ' ἄρ' Ἀθήνη
<rtc lang="grc" translate="no">νυκτὶ κατακρύψασα θοῶς ἐξῆγε πόληος.</ruby>
</ol>

<nav>
	<a href="#!/odyssey/" rel="contents">Table of Contents</a>
	<a href="#!/odyssey/book22/" rel="next">Previous</a>
	<a href="#!/odyssey/book24/" rel="next">Next</a>
</nav>
</section>

<!--#include file="../copyright.html" -->
</article>
