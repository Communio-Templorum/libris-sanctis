<article itemscope itemtype="http://schema.org/Book http://schema.org/PublicationVolume">
<!--#include file="pages/odyssey/meta.html" -->

<section itemscope itemtype="http://schema.org/Book http://schema.org/PublicationIssue">
<nav>
	<a href="#!/odyssey/" rel="contents">Table of Contents</a>
	<a href="#!/odyssey/book23/" rel="next">Previous</a>
</nav>
<meta itemprop="issueNumber" content="24" />
<h3 itemprop="name">Book 24</h3>

<!--#include file="../../../includes/greek.html" -->

<ol>
<ruby><rtc lang="grc" translate="no">Ἑρμῆς δὲ ψυχὰς Κυλλήνιος ἐξεκαλεῖτο
<rtc lang="grc" translate="no">ἀνδρῶν μνηστήρων: ἔχε δὲ ῥάβδον μετὰ χερσὶν
<rtc lang="grc" translate="no">καλὴν χρυσείην, τῇ τ' ἀνδρῶν ὄμματα θέλγει
<rtc lang="grc" translate="no">ὧν ἐθέλει, τοὺς δ' αὖτε καὶ ὑπνώοντας ἐγείρει:
<rtc lang="grc" translate="no">τῇ ῥ' ἄγε κινήσας, ταὶ δὲ τρίζουσαι ἕποντο.
<rtc lang="grc" translate="no">ὡς δ' ὅτε νυκτερίδες μυχῷ ἄντρου θεσπεσίοιο
<rtc lang="grc" translate="no">τρίζουσαι ποτέονται, ἐπεί κέ τις ἀποπέσῃσιν
<rtc lang="grc" translate="no">ὁρμαθοῦ ἐκ πέτρης, ἀνά τ' ἀλλήλῃσιν ἔχονται,
<rtc lang="grc" translate="no">ὣς αἱ τετριγυῖαι ἅμ' ἤϊσαν: ἦρχε δ' ἄρα σφιν
<rtc lang="grc" translate="no">Ἑρμείας ἀκάκητα κατ' εὐρώεντα κέλευθα.
<rtc lang="grc" translate="no">πὰρ δ' ἴσαν Ὠκεανοῦ τε ῥοὰς καὶ Λευκάδα πέτρην,
<rtc lang="grc" translate="no">ἠδὲ παρ' Ἠελίοιο πύλας καὶ δῆμον ὀνείρων
<rtc lang="grc" translate="no">ἤϊσαν: αἶψα δ' ἵκοντο κατ' ἀσφοδελὸν λειμῶνα,
<rtc lang="grc" translate="no">ἔνθα τε ναίουσι ψυχαί, εἴδωλα καμόντων.
<rtc lang="grc" translate="no">εὗρον δὲ ψυχὴν Πηληϊάδεω Ἀχιλῆος
<rtc lang="grc" translate="no">καὶ Πατροκλῆος καὶ ἀμύμονος Ἀντιλόχοιο
<rtc lang="grc" translate="no">Αἴαντός θ', ὃς ἄριστος ἔην εἶδός τε δέμας τε
<rtc lang="grc" translate="no">τῶν ἄλλων Δαναῶν μετ' ἀμύμονα Πηλεί̈δαο</ruby>

<ruby><rtc lang="grc" translate="no">ὣς οἱ μὲν περὶ κεῖνον ὁμίλεον: ἀγχίμολον δὲ
<rtc lang="grc" translate="no">ἤλυθ' ἔπι ψυχὴ Ἀγαμέμνονος Ἀτρεί̈δαο
<rtc lang="grc" translate="no">ἀχνυμένη: περὶ δ' ἄλλαι ἀγηγέραθ', ὅσσαι ἅμ' αὐτῷ
<rtc lang="grc" translate="no">οἴκῳ ἐν Αἰγίσθοιο θάνον καὶ πότμον ἐπέσπον.
<rtc lang="grc" translate="no">τὸν προτέρη ψυχὴ προσεφώνεε Πηλεί̈ωνος:</ruby>

<ruby><rtc lang="grc" translate="no">"Ἀτρεί̈δη, περὶ μέν σ' ἔφαμεν Διὶ τερπικεραύνῳ
<rtc lang="grc" translate="no">ἀνδρῶν ἡρώων φίλον ἔμμεναι ἤματα πάντα,
<rtc lang="grc" translate="no">οὕνεκα πολλοῖσίν τε καὶ ἰφθίμοισιν ἄνασσες
<rtc lang="grc" translate="no">δήμῳ ἔνι Τρώων, ὅθι πάσχομεν ἄλγε' Ἀχαιοί.
<rtc lang="grc" translate="no">ἦ τ' ἄρα καὶ σοὶ πρῶϊ παραστήσεσθαι ἔμελλεν
<rtc lang="grc" translate="no">μοῖρ' ὀλοή, τὴν οὔ τις ἀλεύεται ὅς κε γένηται.
<rtc lang="grc" translate="no">ὡς ὄφελες τιμῆς ἀπονήμενος, ἧς περ ἄνασσες,
<rtc lang="grc" translate="no">δήμῳ ἔνι Τρώων θάνατον καὶ πότμον ἐπισπεῖν:
<rtc lang="grc" translate="no">τῷ κέν τοι τύμβον μὲν ἐποίησαν Παναχαιοί,
<rtc lang="grc" translate="no">ἠδέ κε καὶ σῷ παιδὶ μέγα κλέος ἤρα' ὀπίσσω:
<rtc lang="grc" translate="no">νῦν δ' ἄρα σ' οἰκτίστῳ θανάτῳ εἵμαρτο ἁλῶναι."
<rtc lang="grc" translate="no">τὸν δ' αὖτε ψυχὴ προσεφώνεεν Ἀτρείδαο:
<rtc lang="grc" translate="no">"ὄλβιε Πηλέος υἱέ, θεοῖς ἐπιείκελ' Ἀχιλλεῦ,
<rtc lang="grc" translate="no">ὃς θάνες ἐν Τροίῃ ἑκὰς Ἄργεος: ἀμφὶ δέ σ' ἄλλοι
<rtc lang="grc" translate="no">κτείνοντο Τρώων καὶ Ἀχαιῶν υἷες ἄριστοι,
<rtc lang="grc" translate="no">μαρνάμενοι περὶ σεῖο: σὺ δ' ἐν στροφάλιγγι κονίης
<rtc lang="grc" translate="no">κεῖσο μέγας μεγαλωστί, λελασμένος ἱπποσυνάων.
<rtc lang="grc" translate="no">ἡμεῖς δὲ πρόπαν ἦμαρ ἐμαρνάμεθ': οὐδέ κε πάμπαν
<rtc lang="grc" translate="no">παυσάμεθα πτολέμου, εἰ μὴ Ζεὺς λαίλαπι παῦσεν.
<rtc lang="grc" translate="no">αὐτὰρ ἐπεί σ' ἐπὶ νῆας ἐνείκαμεν ἐκ πολέμοιο,
<rtc lang="grc" translate="no">κάτθεμεν ἐν λεχέεσσι, καθήραντες χρόα καλὸν
<rtc lang="grc" translate="no">ὕδατί τε λιαρῷ καὶ ἀλείφατι: πολλὰ δέ σ' ἀμφὶ
<rtc lang="grc" translate="no">δάκρυα θερμὰ χέον Δαναοὶ κείροντό τε χαίτας.
<rtc lang="grc" translate="no">μήτηρ δ' ἐξ ἁλὸς ἦλθε σὺν ἀθανάτῃς ἁλίῃσιν
<rtc lang="grc" translate="no">ἀγγελίης ἀί̈ουσα: βοὴ δ' ἐπὶ πόντον ὀρώρει
<rtc lang="grc" translate="no">θεσπεσίη, ὑπὸ δὲ τρόμος ἔλλαβε πάντας Ἀχαιούς:
<rtc lang="grc" translate="no">καί νύ κ' ἀναί̈ξαντες ἔβαν κοίλας ἐπὶ νῆας,
<rtc lang="grc" translate="no">εἰ μὴ ἀνὴρ κατέρυκε παλαιά τε πολλά τε εἰδώς,
<rtc lang="grc" translate="no">Νέστωρ, οὗ καὶ πρόσθεν ἀρίστη φαίνετο βουλή:
<rtc lang="grc" translate="no">ὅ σφιν ἐϋφρονέων ἀγορήσατο καὶ μετέειπεν:</ruby>

<ruby><rtc lang="grc" translate="no">"ἴσχεσθ', Ἀργεῖοι, μὴ φεύγετε, κοῦροι Ἀχαιῶν:
<rtc lang="grc" translate="no">μήτηρ ἐξ ἁλὸς ἥδε σὺν ἀθανάτῃς ἁλίῃσιν
<rtc lang="grc" translate="no">ἔρχεται, οὗ παιδὸς τεθνηότος ἀντιόωσα."</ruby>

<ruby><rtc lang="grc" translate="no">"ὣς ἔφαθ', οἱ δ' ἔσχοντο φόβου μεγάθυμοι Ἀχαιοί:
<rtc lang="grc" translate="no">ἀμφὶ δέ σ' ἔστησαν κοῦραι ἁλίοιο γέροντος
<rtc lang="grc" translate="no">οἴκτρ' ὀλοφυρόμεναι, περὶ δ' ἄμβροτα εἵματα ἕσσαν.
<rtc lang="grc" translate="no">Μοῦσαι δ' ἐννέα πᾶσαι ἀμειβόμεναι ὀπὶ καλῇ
<rtc lang="grc" translate="no">θρήνεον: ἔνθα κεν οὔ τιν' ἀδάκρυτόν γ' ἐνόησας
<rtc lang="grc" translate="no">Ἀργείων: τοῖον γὰρ ὑπώρορε Μοῦσα λίγεια.
<rtc lang="grc" translate="no">ἑπτὰ δὲ καὶ δέκα μέν σε ὁμῶς νύκτας τε καὶ ἦμαρ
<rtc lang="grc" translate="no">κλαίομεν ἀθάνατοί τε θεοὶ θνητοί τ' ἄνθρωποι:
<rtc lang="grc" translate="no">ὀκτωκαιδεκάτῃ δ' ἔδομεν πυρί, πολλὰ δέ σ' ἀμφὶ
<rtc lang="grc" translate="no">μῆλα κατεκτάνομεν μάλα πίονα καὶ ἕλικας βοῦς.
<rtc lang="grc" translate="no">καίεο δ' ἔν τ' ἐσθῆτι θεῶν καὶ ἀλείφατι πολλῷ
<rtc lang="grc" translate="no">καὶ μέλιτι γλυκερῷ: πολλοὶ δ' ἥρωες Ἀχαιοὶ
<rtc lang="grc" translate="no">τεύχεσιν ἐρρώσαντο πυρὴν πέρι καιομένοιο,
<rtc lang="grc" translate="no">πεζοί θ' ἱππῆές τε: πολὺς δ' ὀρυμαγδὸς ὀρώρει
<rtc lang="grc" translate="no">αὐτὰρ ἐπεὶ δή σε φλὸξ ἤνυσεν Ἡφαίστοιο,
<rtc lang="grc" translate="no">ἠῶθεν δή τοι λέγομεν λεύκ' ὀστέ', Ἀχιλλεῦ,
<rtc lang="grc" translate="no">οἴνῳ ἐν ἀκρήτῳ καὶ ἀλείφατι: δῶκε δὲ μήτηρ
<rtc lang="grc" translate="no">χρύσεον ἀμφιφορῆα: Διωνύσοιο δὲ δῶρον
<rtc lang="grc" translate="no">φάσκ' ἔμεναι, ἔργον δὲ περικλυτοῦ Ἡφαίστοιο.
<rtc lang="grc" translate="no">ἐν τῷ τοι κεῖται λεύκ' ὀστέα, φαίδιμ' Ἀχιλλεῦ,
<rtc lang="grc" translate="no">μίγδα δὲ Πατρόκλοιο Μενοιτιάδαο θανόντος,
<rtc lang="grc" translate="no">χωρὶς δ' Ἀντιλόχοιο, τὸν ἔξοχα τῖες ἁπάντων
<rtc lang="grc" translate="no">τῶν ἄλλων ἑτάρων, μετὰ Πάτροκλόν γε θανόντα.
<rtc lang="grc" translate="no">ἀμφ' αὐτοῖσι δ' ἔπειτα μέγαν καὶ ἀμύμονα τύμβον
<rtc lang="grc" translate="no">χεύαμεν Ἀργείων ἱερὸς στρατὸς αἰχμητάων
<rtc lang="grc" translate="no">ἀκτῇ ἔπι προὐχούσῃ, ἐπὶ πλατεῖ Ἑλλησπόντῳ,
<rtc lang="grc" translate="no">ὥς κεν τηλεφανὴς ἐκ ποντόφιν ἀνδράσιν εἴη
<rtc lang="grc" translate="no">τοῖς οἳ νῦν γεγάασι καὶ οἳ μετόπισθεν ἔσονται.
<rtc lang="grc" translate="no">μήτηρ δ' αἰτήσασα θεοὺς περικαλλέ' ἄεθλα
<rtc lang="grc" translate="no">θῆκε μέσῳ ἐν ἀγῶνι ἀριστήεσσιν Ἀχαιῶν.
<rtc lang="grc" translate="no">ἤδη μὲν πολέων τάφῳ ἀνδρῶν ἀντεβόλησας
<rtc lang="grc" translate="no">ἡρώων, ὅτε κέν ποτ' ἀποφθιμένου βασιλῆος
<rtc lang="grc" translate="no">ζώννυνταί τε νέοι καὶ ἐπεντύνονται ἄεθλα:
<rtc lang="grc" translate="no">ἀλλά κε κεῖνα μάλιστα ἰδὼν θηήσαο θυμῷ,
<rtc lang="grc" translate="no">οἷ' ἐπὶ σοὶ κατέθηκε θεὰ περικαλλέ' ἄεθλα,
<rtc lang="grc" translate="no">ἀργυρόπεζα Θέτις: μάλα γὰρ φίλος ἦσθα θεοῖσιν.
<rtc lang="grc" translate="no">ὣς σὺ μὲν οὐδὲ θανὼν ὄνομ' ὤλεσας, ἀλλά τοι αἰεὶ
<rtc lang="grc" translate="no">πάντας ἐπ' ἀνθρώπους κλέος ἔσσεται ἐσθλόν, Ἀχιλλεῦ,
<rtc lang="grc" translate="no">αὐτὰρ ἐμοὶ τί τόδ' ἦδος, ἐπεὶ πόλεμον τολύπευσα;
<rtc lang="grc" translate="no">ἐν νόστῳ γάρ μοι Ζεὺς μήσατο λυγρὸν ὄλεθρον
<rtc lang="grc" translate="no">Αἰγίσθου ὑπὸ χερσὶ καὶ οὐλομένης ἀλόχοιο."</ruby>

<ruby><rtc lang="grc" translate="no">ὣς οἱ μὲν τοιαῦτα πρὸς ἀλλήλους ἀγόρευον,
<rtc lang="grc" translate="no">ἀγχίμολον δέ σφ' ἦλθε διάκτορος ἀργεϊφόντης,
<rtc lang="grc" translate="no">ψυχὰς μνηστήρων κατάγων Ὀδυσῆϊ δαμέντων,
<rtc lang="grc" translate="no">τὼ δ' ἄρα θαμβήσαντ' ἰθὺς κίον, ὡς ἐσιδέσθην.
<rtc lang="grc" translate="no">ἔγνω δὲ ψυχὴ Ἀγαμέμνονος Ἀτρεί̈δαο
<rtc lang="grc" translate="no">παῖδα φίλον Μελανῆος, ἀγακλυτὸν Ἀμφιμέδοντα:
<rtc lang="grc" translate="no">ξεῖνος γάρ οἱ ἔην Ἰθάκῃ ἔνι οἰκία ναίων.
<rtc lang="grc" translate="no">τὸν προτέρη ψυχὴ προσεφώνεεν Ἀτρεί̈δαο:</ruby>

<ruby><rtc lang="grc" translate="no">"Ἀμφίμεδον, τί παθόντες ἐρεμνὴν γαῖαν ἔδυτε
<rtc lang="grc" translate="no">πάντες κεκριμένοι καὶ ὁμήλικες; οὐδέ κεν ἄλλως
<rtc lang="grc" translate="no">κρινάμενος λέξαιτο κατὰ πτόλιν ἄνδρας ἀρίστους.
<rtc lang="grc" translate="no">ἦ ὔμμ' ἐν νήεσσι Ποσειδάων ἐδάμασσεν,
<rtc lang="grc" translate="no">ὄρσας ἀργαλέους ἀνέμους καὶ κύματα μακρά;
<rtc lang="grc" translate="no">ἦ που ἀνάρσιοι ἄνδρες ἐδηλήσαντ' ἐπὶ χέρσου
<rtc lang="grc" translate="no">βοῦς περιταμνομένους ἠδ' οἰῶν πώεα καλά,
<rtc lang="grc" translate="no">ἠὲ περὶ πτόλιος μαχεούμενοι ἠδὲ γυναικῶν;
<rtc lang="grc" translate="no">εἰπέ μοι εἰρομένῳ: ξεῖνος δέ τοι εὔχομαι εἶναι.
<rtc lang="grc" translate="no">ἦ οὐ μέμνῃ ὅτε κεῖσε κατήλυθον ὑμέτερον δῶ,
<rtc lang="grc" translate="no">ὀτρυνέων Ὀδυσῆα σὺν ἀντιθέῳ Μενελάῳ
<rtc lang="grc" translate="no">Ἴλιον εἰς ἅμ' ἕπεσθαι ἐϋσσέλμων ἐπὶ νηῶν;
<rtc lang="grc" translate="no">μηνὶ δ' ἄρ' οὔλῳ πάντα περήσαμεν εὐρέα πόντον,
<rtc lang="grc" translate="no">σπουδῇ παρπεπιθόντες Ὀδυσσῆα πτολίπορθον."
<rtc lang="grc" translate="no">τὸν δ' αὖτε ψυχὴ προσεφώνεεν Ἀμφιμέδοντος:
<rtc lang="grc" translate="no">"Ἀτρεί̈δη κύδιστε, ἄναξ ἀνδρῶν Ἀγάμεμνον,
<rtc lang="grc" translate="no">μέμνημαι τάδε πάντα, διοτρεφές, ὡς ἀγορεύεις:
<rtc lang="grc" translate="no">σοὶ δ' ἐγὼ εὖ μάλα πάντα καὶ ἀτρεκέως καταλέξω,
<rtc lang="grc" translate="no">ἡμετέρου θανάτοιο κακὸν τέλος, οἷον ἐτύχθη.
<rtc lang="grc" translate="no">μνώμεθ' Ὀδυσσῆος δὴν οἰχομένοιο δάμαρτα:
<rtc lang="grc" translate="no">ἡ δ' οὔτ' ἠρνεῖτο στυγερὸν γάμον οὔτ' ἐτελεύτα,
<rtc lang="grc" translate="no">ἡμῖν φραζομένη θάνατον καὶ κῆρα μέλαιναν,
<rtc lang="grc" translate="no">ἀλλὰ δόλον τόνδ' ἄλλον ἐνὶ φρεσὶ μερμήριξε:
<rtc lang="grc" translate="no">στησαμένη μέγαν ἱστὸν ἐνὶ μεγάροισιν ὕφαινε,
<rtc lang="grc" translate="no">λεπτὸν καὶ περίμετρον: ἄφαρ δ' ἡμῖν μετέειπε:</ruby>

<ruby><rtc lang="grc" translate="no">"'κοῦροι ἐμοὶ μνηστῆρες, ἐπεὶ θάνε δῖος Ὀδυσσεύς,
<rtc lang="grc" translate="no">μίμνετ' ἐπειγόμενοι τὸν ἐμὸν γάμον, εἰς ὅ κε φᾶρος
<rtc lang="grc" translate="no">ἐκτελέσω, μή μοι μεταμώνια νήματ' ὄληται,
<rtc lang="grc" translate="no">Λαέρτῃ ἥρωϊ ταφήϊον, εἰς ὅτε κέν μιν
<rtc lang="grc" translate="no">μοῖρ' ὀλοὴ καθέλῃσι τανηλεγέος θανάτοιο,
<rtc lang="grc" translate="no">μή τίς μοι κατὰ δῆμον Ἀχαιϊάδων νεμεσήσῃ,
<rtc lang="grc" translate="no">αἴ κεν ἄτερ σπείρου κεῖται πολλὰ κτεατίσσας.'
<rtc lang="grc" translate="no">"ὣς ἔφαθ', ἡμῖν δ' αὖτ' ἐπεπείθετο θυμὸς ἀγήνωρ.
<rtc lang="grc" translate="no">ἔνθα καὶ ἠματίη μὲν ὑφαίνεσκεν μέγαν ἱστόν,
<rtc lang="grc" translate="no">νύκτας δ' ἀλλύεσκεν, ἐπεὶ δαί̈δας παραθεῖτο.
<rtc lang="grc" translate="no">ὣς τρίετες μὲν ἔληθε δόλῳ καὶ ἔπειθεν Ἀχαιούς:
<rtc lang="grc" translate="no">ἀλλ' ὅτε τέτρατον ἦλθεν ἔτος καὶ ἐπήλυθον ὧραι,
<rtc lang="grc" translate="no">μηνῶν φθινόντων, περὶ δ' ἤματα πόλλ' ἐτελέσθη,
<rtc lang="grc" translate="no">καὶ τότε δή τις ἔειπε γυναικῶν, ἣ σάφα ᾔδη,
<rtc lang="grc" translate="no">καὶ τήν γ' ἀλλύουσαν ἐφεύρομεν ἀγλαὸν ἱστόν.
<rtc lang="grc" translate="no">ὣς τὸ μὲν ἐξετέλεσσε καὶ οὐκ ἐθέλουσ', ὑπ' ἀνάγκης.</ruby>

<ruby><rtc lang="grc" translate="no">"εὖθ' ἡ φᾶρος ἔδειξεν, ὑφήνασα μέγαν ἱστόν,
<rtc lang="grc" translate="no">πλύνασ', ἠελίῳ ἐναλίγκιον ἠὲ σελήνῃ,
<rtc lang="grc" translate="no">καὶ τότε δή ῥ' Ὀδυσῆα κακός ποθεν ἤγαγε δαίμων
<rtc lang="grc" translate="no">ἀγροῦ ἐπ' ἐσχατιήν, ὅθι δώματα ναῖε συβώτης.
<rtc lang="grc" translate="no">ἔνθ' ἦλθεν φίλος υἱὸς Ὀδυσσῆος θείοιο,
<rtc lang="grc" translate="no">ἐκ Πύλου ἠμαθόεντος ἰὼν σὺν νηὶ̈ μελαίνῃ:
<rtc lang="grc" translate="no">τὼ δὲ μνηστῆρσιν θάνατον κακὸν ἀρτύναντε
<rtc lang="grc" translate="no">ἵκοντο προτὶ ἄστυ περικλυτόν, ἦ τοι Ὀδυσσεὺς
<rtc lang="grc" translate="no">ὕστερος, αὐτὰρ Τηλέμαχος πρόσθ' ἡγεμόνευε.
<rtc lang="grc" translate="no">τὸν δὲ συβώτης ἦγε κακὰ χροὶ̈ εἵματ' ἔχοντα,
<rtc lang="grc" translate="no">πτωχῷ λευγαλέῳ ἐναλίγκιον ἠδὲ γέροντι
<rtc lang="grc" translate="no">σκηπτόμενον: τὰ δὲ λυγρὰ περὶ χροὶ̈ εἵματα ἕστο:
<rtc lang="grc" translate="no">οὐδέ τις ἡμείων δύνατο γνῶναι τὸν ἐόντα
<rtc lang="grc" translate="no">ἐξαπίνης προφανέντ', οὐδ' οἳ προγενέστεροι ἦσαν,
<rtc lang="grc" translate="no">ἀλλ' ἔπεσίν τε κακοῖσιν ἐνίσσομεν ἠδὲ βολῇσιν.
<rtc lang="grc" translate="no">αὐτὰρ ὁ τῆος ἐτόλμα ἐνὶ μεγάροισιν ἑοῖσι
<rtc lang="grc" translate="no">βαλλόμενος καὶ ἐνισσόμενος τετληότι θυμῷ:
<rtc lang="grc" translate="no">ἀλλ' ὅτε δή μιν ἔγειρε Διὸς νοός αἰγιόχοιο,
<rtc lang="grc" translate="no">σὺν μὲν Τηλεμάχῳ περικαλλέα τεύχε' ἀείρας
<rtc lang="grc" translate="no">ἐς θάλαμον κατέθηκε καὶ ἐκλήϊσεν ὀχῆας,
<rtc lang="grc" translate="no">αὐτὰρ ὁ ἣν ἄλοχον πολυκερδείῃσιν ἄνωγε
<rtc lang="grc" translate="no">τόξον μνηστήρεσσι θέμεν πολιόν τε σίδηρον,
<rtc lang="grc" translate="no">ἡμῖν αἰνομόροισιν ἀέθλια καὶ φόνου ἀρχήν.
<rtc lang="grc" translate="no">οὐδέ τις ἡμείων δύνατο κρατεροῖο βιοῖο
<rtc lang="grc" translate="no">νευρὴν ἐντανύσαι, πολλὸν δ' ἐπιδευέες ἦμεν.
<rtc lang="grc" translate="no">ἀλλ' ὅτε χεῖρας ἵκανεν Ὀδυσσῆος μέγα τόξον,
<rtc lang="grc" translate="no">ἔνθ' ἡμεῖς μὲν πάντες ὁμοκλέομεν ἐπέεσσι
<rtc lang="grc" translate="no">τόξον μὴ δόμεναι, μηδ' εἰ μάλα πολλ' ἀγορεύοι:
<rtc lang="grc" translate="no">Τηλέμαχος δέ μιν οἶος ἐποτρύνων ἐκέλευσεν.
<rtc lang="grc" translate="no">αὐτὰρ ὁ δέξατο χειρὶ πολύτλας δῖος Ὀδυσσεύς,
<rtc lang="grc" translate="no">ῥηϊδίως δ' ἐτάνυσσε βιόν, διὰ δ' ἧκε σιδήρου,
<rtc lang="grc" translate="no">στῆ δ' ἄρ' ἐπ' οὐδὸν ἰών, ταχέας δ' ἐκχεύατ' ὀϊστοὺς
<rtc lang="grc" translate="no">δεινὸν παπταίνων, βάλε δ' Ἀντίνοον βασιλῆα.
<rtc lang="grc" translate="no">αὐτὰρ ἔπειτ' ἄλλοις ἐφίει βέλεα στονόεντα,
<rtc lang="grc" translate="no">ἄντα τιτυσκόμενος: τοὶ δ' ἀγχιστῖνοι ἔπιπτον.
<rtc lang="grc" translate="no">γνωτὸν δ' ἦν ὅ ῥά τίς σφι θεῶν ἐπιτάρροθος ἦεν:
<rtc lang="grc" translate="no">αὐτίκα γὰρ κατὰ δώματ' ἐπισπόμενοι μένεϊ σφῷ
<rtc lang="grc" translate="no">κτεῖνον ἐπιστροφάδην, τῶν δὲ στόνος ὤρνυτ' ἀεικὴς
<rtc lang="grc" translate="no">κράτων τυπτομένων, δάπεδον δ' ἅπαν αἵματι θῦεν.
<rtc lang="grc" translate="no">ὣς ἡμεῖς, Ἀγάμεμνον, ἀπωλόμεθ', ὧν ἔτι καὶ νῦν
<rtc lang="grc" translate="no">σώματ' ἀκηδέα κεῖται ἐνὶ μεγάροις Ὀδυσῆος:
<rtc lang="grc" translate="no">οὐ γάρ πω ἴσασι φίλοι κατὰ δώμαθ' ἑκάστου,
<rtc lang="grc" translate="no">οἵ κ' ἀπονίψαντες μέλανα βρότον ἐξ ὠτειλέων
<rtc lang="grc" translate="no">κατθέμενοι γοάοιεν: ὃ γὰρ γέρας ἐστὶ θανόντων."
<rtc lang="grc" translate="no">τὸν δ' αὖτε ψυχὴ προσεφώνεεν Ἀτρεί̈δαο:
<rtc lang="grc" translate="no">"ὄλβιε Λαέρταο πάϊ, πολυμήχαν' Ὀδυσσεῦ,
<rtc lang="grc" translate="no">ἦ ἄρα σὺν μεγάλῃ ἀρετῇ ἐκτήσω ἄκοιτιν.
<rtc lang="grc" translate="no">ὡς ἀγαθαὶ φρένες ἦσαν ἀμύμονι Πηνελοπείῃ,
<rtc lang="grc" translate="no">κούρῃ Ἰκαρίου: ὡς εὖ μέμνητ' Ὀδυσῆος,
<rtc lang="grc" translate="no">ἀνδρὸς κουριδίου: τῷ οἱ κλέος οὔ ποτ' ὀλεῖται
<rtc lang="grc" translate="no">ἧς ἀρετῆς, τεύξουσι δ' ἐπιχθονίοισιν ἀοιδὴν
<rtc lang="grc" translate="no">ἀθάνατοι χαρίεσσαν ἐχέφρονι Πηνελοπείῃ,
<rtc lang="grc" translate="no">οὐχ ὡς Τυνδαρέου κούρη κακὰ μήσατο ἔργα,
<rtc lang="grc" translate="no">κουρίδιον κτείνασα πόσιν, στυγερὴ δέ τ' ἀοιδὴ
<rtc lang="grc" translate="no">ἔσσετ' ἐπ' ἀνθρώπους, χαλεπὴν δέ τε φῆμιν ὀπάσσει
<rtc lang="grc" translate="no">θηλυτέρῃσι γυναιξί, καὶ ἥ κ' εὐεργὸς ἔῃσιν."</ruby>

<ruby><rtc lang="grc" translate="no">ὣς οἱ μὲν τοιαῦτα πρὸς ἀλλήλους ἀγόρευον,
<rtc lang="grc" translate="no">ἑσταότ' εἰν Ἀί̈δαο δόμοις, ὑπὸ κεύθεσι γαίης:</ruby>

<ruby><rtc lang="grc" translate="no">οἱ δ' ἐπεὶ ἐκ πόλιος κατέβαν, τάχα δ' ἀγρὸν ἵκοντο
<rtc lang="grc" translate="no">καλὸν Λαέρταο τετυγμένον, ὅν ῥά ποτ' αὐτὸς
<rtc lang="grc" translate="no">Λαέρτης κτεάτισσεν, ἐπεὶ μάλα πόλλ' ἐμόγησεν.
<rtc lang="grc" translate="no">ἔνθα οἱ οἶκος ἔην, περὶ δὲ κλίσιον θέε πάντη,
<rtc lang="grc" translate="no">ἐν τῷ σιτέσκοντο καὶ ἵζανον ἠδὲ ἴαυον
<rtc lang="grc" translate="no">δμῶες ἀναγκαῖοι, τοί οἱ φίλα ἐργάζοντο.
<rtc lang="grc" translate="no">ἐν δὲ γυνὴ Σικελὴ γρηὺ̈ς πέλεν, ἥ ῥα γέροντα
<rtc lang="grc" translate="no">ἐνδυκέως κομέεσκεν ἐπ' ἀγροῦ, νόσφι πόληος.
<rtc lang="grc" translate="no">ἔνθ' Ὀδυσεὺς δμώεσσι καὶ υἱέϊ μῦθον ἔειπεν:</ruby>

<ruby><rtc lang="grc" translate="no">"ὑμεῖς μὲν νῦν ἔλθετ' ἐϋκτίμενον δόμον εἴσω,
<rtc lang="grc" translate="no">δεῖπνον δ' αἶψα συῶν ἱερεύσατε ὅς τις ἄριστος:
<rtc lang="grc" translate="no">αὐτὰρ ἐγὼ πατρὸς πειρήσομαι ἡμετέροιο,
<rtc lang="grc" translate="no">αἴ κέ μ' ἐπιγνώῃ καὶ φράσσεται ὀφθαλμοῖσιν,
<rtc lang="grc" translate="no">ἦέ κεν ἀγνοιῇσι, πολὺν χρόνον ἀμφὶς ἐόντα."</ruby>

<ruby><rtc lang="grc" translate="no">ὣς εἰπὼν δμώεσσιν ἀρήϊα τεύχε' ἔδωκεν.
<rtc lang="grc" translate="no">οἱ μὲν ἔπειτα δόμονδε θοῶς κίον, αὐτὰρ Ὀδυσσεὺς
<rtc lang="grc" translate="no">ἆσσον ἴεν πολυκάρπου ἀλωῆς πειρητίζων.
<rtc lang="grc" translate="no">οὐδ' εὗρεν Δολίον, μέγαν ὄρχατον ἐσκαταβαίνων,
<rtc lang="grc" translate="no">οὐδέ τινα δμώων οὐδ' υἱῶν: ἀλλ' ἄρα τοί γε
<rtc lang="grc" translate="no">αἱμασιὰς λέξοντες ἀλωῆς ἔμμεναι ἕρκος
<rtc lang="grc" translate="no">ᾤχοντ', αὐτὰρ ὁ τοῖσι γέρων ὁδὸν ἡγεμόνευε.
<rtc lang="grc" translate="no">τὸν δ' οἶον πατέρ' εὗρεν ἐϋκτιμένῃ ἐν ἀλωῇ,
<rtc lang="grc" translate="no">λιστρεύοντα φυτόν: ῥυπόωντα δὲ ἕστο χιτῶνα
<rtc lang="grc" translate="no">ῥαπτὸν ἀεικέλιον, περὶ δὲ κνήμῃσι βοείας
<rtc lang="grc" translate="no">κνημῖδας ῥαπτὰς δέδετο, γραπτῦς ἀλεείνων,
<rtc lang="grc" translate="no">χειρῖδάς τ' ἐπὶ χερσὶ βάτων ἕνεκ': αὐτὰρ ὕπερθεν
<rtc lang="grc" translate="no">αἰγείην κυνέην κεφαλῇ ἔχε, πένθος ἀέξων.
<rtc lang="grc" translate="no">τὸν δ' ὡς οὖν ἐνόησε πολύτλας δῖος Ὀδυσσεὺς
<rtc lang="grc" translate="no">γήραϊ τειρόμενον, μέγα δὲ φρεσὶ πένθος ἔχοντα,
<rtc lang="grc" translate="no">στὰς ἄρ' ὑπὸ βλωθρὴν ὄγχνην κατὰ δάκρυον εἶβε.
<rtc lang="grc" translate="no">μερμήριξε δ' ἔπειτα κατὰ φρένα καὶ κατὰ θυμὸν
<rtc lang="grc" translate="no">κύσσαι καὶ περιφῦναι ἑὸν πατέρ', ἠδὲ ἕκαστα
<rtc lang="grc" translate="no">εἰπεῖν, ὡς ἔλθοι καὶ ἵκοιτ' ἐς πατρίδα γαῖαν,
<rtc lang="grc" translate="no">ἦ πρῶτ' ἐξερέοιτο ἕκαστά τε πειρήσαιτο.
<rtc lang="grc" translate="no">ὧδε δέ οἱ φρονέοντι δοάσσατο κέρδιον εἶναι,
<rtc lang="grc" translate="no">πρῶτον κερτομίοις ἐπέεσσιν πειρηθῆναι.
<rtc lang="grc" translate="no">τὰ φρονέων ἰθὺς κίεν αὐτοῦ δῖος Ὀδυσσεύς.
<rtc lang="grc" translate="no">ἦ τοι ὁ μὲν κατέχων κεφαλὴν φυτὸν ἀμφελάχαινε:
<rtc lang="grc" translate="no">τὸν δὲ παριστάμενος προσεφώνεε φαίδιμος υἱός:</ruby>

<ruby><rtc lang="grc" translate="no">"ὦ γέρον, οὐκ ἀδαημονίη σ' ἔχει ἀμφιπολεύειν
<rtc lang="grc" translate="no">ὄρχατον, ἀλλ' εὖ τοι κομιδὴ ἔχει, οὐδέ τι πάμπαν,
<rtc lang="grc" translate="no">οὐ φυτόν, οὐ συκέη, οὐκ ἄμπελος, οὐ μὲν ἐλαίη,
<rtc lang="grc" translate="no">οὐκ ὄγχνη, οὐ πρασιή τοι ἄνευ κομιδῆς κατὰ κῆπον.
<rtc lang="grc" translate="no">ἄλλο δέ τοι ἐρέω, σὺ δὲ μὴ χόλον ἔνθεο θυμῷ
<rtc lang="grc" translate="no">αὐτόν σ' οὐκ ἀγαθὴ κομιδὴ ἔχει, ἀλλ' ἅμα γῆρας
<rtc lang="grc" translate="no">λυγρὸν ἔχεις αὐχμεῖς τε κακῶς καὶ ἀεικέα ἕσσαι.
<rtc lang="grc" translate="no">οὐ μὲν ἀεργίης γε ἄναξ ἕνεκ' οὔ σε κομίζει,
<rtc lang="grc" translate="no">οὐδέ τί τοι δούλειον ἐπιπρέπει εἰσοράασθαι
<rtc lang="grc" translate="no">εἶδος καὶ μέγεθος: βασιλῆϊ γὰρ ἀνδρὶ ἔοικας.
<rtc lang="grc" translate="no">τοιούτῳ δὲ ἔοικας, ἐπεὶ λούσαιτο φάγοι τε,
<rtc lang="grc" translate="no">εὑδέμεναι μαλακῶς: ἡ γὰρ δίκη ἐστὶ γερόντων.
<rtc lang="grc" translate="no">ἀλλ' ἄγε μοι τόδε εἰπὲ καὶ ἀτρεκέως κατάλεξον,
<rtc lang="grc" translate="no">τεῦ δμὼς εἶς ἀνδρῶν; τεῦ δ' ὄρχατον ἀμφιπολεύεις;
<rtc lang="grc" translate="no">καὶ μοι τοῦτ' ἀγόρευσον ἐτήτυμον, ὄφρ' ἐὺ̈ εἰδῶ,
<rtc lang="grc" translate="no">εἰ ἐτεόν γ' Ἰθάκην τήνδ' ἱκόμεθ', ὥς μοι ἔειπεν
<rtc lang="grc" translate="no">οὗτος ἀνὴρ νῦν δὴ ξυμβλήμενος ἐνθάδ' ἰόντι,
<rtc lang="grc" translate="no">οὔ τι μάλ' ἀρτίφρων, ἐπεὶ οὐ τόλμησεν ἕκαστα
<rtc lang="grc" translate="no">εἰπεῖν ἠδ' ἐπακοῦσαι ἐμὸν ἔπος, ὡς ἐρέεινον
<rtc lang="grc" translate="no">ἀμφὶ ξείνῳ ἐμῷ, ἤ που ζώει τε καὶ ἔστιν
<rtc lang="grc" translate="no">ἦ ἤδη τέθνηκε καὶ εἰν Ἀί̈δαο δόμοισιν.
<rtc lang="grc" translate="no">ἐκ γάρ τοι ἐρέω, σὺ δὲ σύνθεο καί μευ ἄκουσον:
<rtc lang="grc" translate="no">ἄνδρα ποτ' ἐξείνισσα φίλῃ ἐνὶ πατρίδι γαίῃ
<rtc lang="grc" translate="no">ἡμέτερόνδ' ἐλθόντα, καὶ οὔ πω τις βροτὸς ἄλλος
<rtc lang="grc" translate="no">ξείνων τηλεδαπῶν φιλίων ἐμὸν ἵκετο δῶμα:
<rtc lang="grc" translate="no">εὔχετο δ' ἐξ Ἰθάκης γένος ἔμμεναι, αὐτὰρ ἔφασκε
<rtc lang="grc" translate="no">Λαέρτην Ἀρκεισιάδην πατέρ' ἔμμεναι αὐτῷ.
<rtc lang="grc" translate="no">τὸν μὲν ἐγὼ πρὸς δώματ' ἄγων ἐὺ̈ ἐξείνισσα,
<rtc lang="grc" translate="no">ἐνδυκέως φιλέων, πολλῶν κατὰ οἶκον ἐόντων,
<rtc lang="grc" translate="no">καί οἱ δῶρα πόρον ξεινήϊα, οἷα ἐῴκει.
<rtc lang="grc" translate="no">χρυσοῦ μέν οἱ δῶκ' εὐεργέος ἑπτὰ τάλαντα,
<rtc lang="grc" translate="no">δῶκα δέ οἱ κρητῆρα πανάργυρον ἀνθεμόεντα,
<rtc lang="grc" translate="no">δώδεκα δ' ἁπλοί̈δας χλαίνας, τόσσους δὲ τάπητας,
<rtc lang="grc" translate="no">τόσσα δὲ φάρεα καλά, τόσους δ' ἐπὶ τοῖσι χιτῶνας,
<rtc lang="grc" translate="no">χωρὶς δ' αὖτε γυναῖκας, ἀμύμονα ἔργα ἰδυίας,
<rtc lang="grc" translate="no">τέσσαρας εἰδαλίμας, ἃς ἤθελεν αὐτὸς ἑλέσθαι."</ruby>

<ruby><rtc lang="grc" translate="no">τὸν δ' ἠμείβετ' ἔπειτα πατὴρ κατὰ δάκρυον εἴβων:
<rtc lang="grc" translate="no">"ξεῖν', ἦ τοι μὲν γαῖαν ἱκάνεις, ἣν ἐρεείνεις,
<rtc lang="grc" translate="no">ὑβρισταὶ δ' αὐτὴν καὶ ἀτάσθαλοι ἄνδρες ἔχουσιν:
<rtc lang="grc" translate="no">δῶρα δ' ἐτώσια ταῦτα χαρίζεο, μυρί' ὀπάζων:
<rtc lang="grc" translate="no">εἰ γάρ μιν ζωόν γ' ἐκίχεις Ἰθάκης ἐνὶ δήμῳ,
<rtc lang="grc" translate="no">τῷ κέν σ' εὖ δώροισιν ἀμειψάμενος ἀπέπεμψε
<rtc lang="grc" translate="no">καὶ ξενίῃ ἀγαθῇ ἡ γὰρ θέμις, ὅς τις ὑπάρξῃ.
<rtc lang="grc" translate="no">ἀλλ' ἄγε μοι τόδε εἰπὲ καὶ ἀτρεκέως κατάλεξον,
<rtc lang="grc" translate="no">πόστον δὴ ἔτος ἐστίν, ὅτε ξείνισσας ἐκεῖνον
<rtc lang="grc" translate="no">σὸν ξεῖνον δύστηνον, ἐμὸν παῖδ', εἴ ποτ' ἔην γε,
<rtc lang="grc" translate="no">δύσμορον; ὅν που τῆλε φίλων καὶ πατρίδος αἴης
<rtc lang="grc" translate="no">ἠέ που ἐν πόντῳ φάγον ἰχθύες, ἢ ἐπὶ χέρσου
<rtc lang="grc" translate="no">θηρσὶ καὶ οἰωνοῖσιν ἕλωρ γένετ': οὐδέ ἑ μήτηρ
<rtc lang="grc" translate="no">κλαῦσε περιστείλασα πατήρ θ', οἵ μιν τεκόμεσθα:
<rtc lang="grc" translate="no">οὐδ' ἄλοχος πολύδωρος, ἐχέφρων Πηνελόπεια,
<rtc lang="grc" translate="no">κώκυσ' ἐν λεχέεσσιν ἑὸν πόσιν, ὡς ἐπεῴκει,
<rtc lang="grc" translate="no">ὀφθαλμοὺς καθελοῦσα: τὸ γὰρ γέρας ἐστὶ θανόντων.
<rtc lang="grc" translate="no">καί μοι τοῦτ' ἀγόρευσον ἐτήτυμον, ὄφρ' ἐὺ̈ εἰδῶ:
<rtc lang="grc" translate="no">τίς πόθεν εἶς ἀνδρῶν; πόθι τοι πόλις ἠδὲ τοκῆες;
<rtc lang="grc" translate="no">ποῦ δὲ νηῦς ἕστηκε θοή, ἥ σ' ἤγαγε δεῦρο
<rtc lang="grc" translate="no">ἀντιθέους θ' ἑτάρους; ἦ ἔμπορος εἰλήλουθας
<rtc lang="grc" translate="no">νηὸς ἐπ' ἀλλοτρίης, οἱ δ' ἐκβήσαντες ἔβησαν;"</ruby>

<ruby><rtc lang="grc" translate="no">τὸν δ' ἀπαμειβόμενος προσέφη πολύμητις Ὀδυσσεύς:
<rtc lang="grc" translate="no">"τοιγὰρ ἐγώ τοι πάντα μάλ' ἀτρεκέως καταλέξω.
<rtc lang="grc" translate="no">εἰμὶ μὲν ἐξ Ἀλύβαντος, ὅθι κλυτὰ δώματα ναίω,
<rtc lang="grc" translate="no">υἱὸς Ἀφείδαντος Πολυπημονίδαο ἄνακτος:
<rtc lang="grc" translate="no">αὐτὰρ ἐμοί γ' ὄνομ' ἐστὶν Ἐπήριτος: ἀλλά με δαίμων
<rtc lang="grc" translate="no">πλάγξ' ἀπὸ Σικανίης δεῦρ' ἐλθέμεν οὐκ ἐθέλοντα:
<rtc lang="grc" translate="no">νηῦς δέ μοι ἥδ' ἕστηκεν ἐπ' ἀγροῦ νόσφι πόληος.
<rtc lang="grc" translate="no">αὐτὰρ Ὀδυσσῆϊ τόδε δὴ πέμπτον ἔτος ἐστίν,
<rtc lang="grc" translate="no">ἐξ οὗ κεῖθεν ἔβη καὶ ἐμῆς ἀπελήλυθε πάτρης,
<rtc lang="grc" translate="no">δύσμορος: ἦ τέ οἱ ἐσθλοὶ ἔσαν ὄρνιθες ἰόντι,
<rtc lang="grc" translate="no">δεξιοί, οἷς χαίρων μὲν ἐγὼν ἀπέπεμπον ἐκεῖνον,
<rtc lang="grc" translate="no">χαῖρε δὲ κεῖνος ἰών: θυμὸς δ' ἔτι νῶϊν ἐώλπει
<rtc lang="grc" translate="no">μίξεσθαι ξενίῃ ἠδ' ἀγλαὰ δῶρα διδώσειν."</ruby>

<ruby><rtc lang="grc" translate="no">ὣς φάτο, τὸν δ' ἄχεος νεφέλη ἐκάλυψε μέλαινα:
<rtc lang="grc" translate="no">ἀμφοτέρῃσι δὲ χερσὶν ἑλὼν κόνιν αἰθαλόεσσαν
<rtc lang="grc" translate="no">χεύατο κὰκ κεφαλῆς πολιῆς, ἁδινὰ στεναχίζων.
<rtc lang="grc" translate="no">τοῦ δ' ὠρίνετο θυμός, ἀνὰ ῥῖνας δέ οἱ ἤδη
<rtc lang="grc" translate="no">δριμὺ μένος προὔτυψε φίλον πατέρ' εἰσορόωντι.
<rtc lang="grc" translate="no">κύσσε δέ μιν περιφὺς ἐπιάλμενος, ἠδὲ προσηύδα:</ruby>

<ruby><rtc lang="grc" translate="no">"κεῖνος μέν τοι ὅδ' αὐτὸς ἐγώ, πάτερ, ὃν σὺ μεταλλᾷς,
<rtc lang="grc" translate="no">ἤλυθον εἰκοστῷ ἔτεϊ ἐς πατρίδα γαῖαν.
<rtc lang="grc" translate="no">ἀλλ' ἴσχεο κλαυθμοῖο γόοιό τε δακρυόεντος.
<rtc lang="grc" translate="no">ἐκ γάρ τοι ἐρέω: μάλα δὲ χρὴ σπευδέμεν ἔμπης:
<rtc lang="grc" translate="no">μνηστῆρας κατέπεφνον ἐν ἡμετέροισι δόμοισι,
<rtc lang="grc" translate="no">λώβην τινύμενος θυμαλγέα καὶ κακὰ ἔργα."
<rtc lang="grc" translate="no">τὸν δ' αὖ Λαέρτης ἀπαμείβετο φώνησέν τε:
<rtc lang="grc" translate="no">"εἰ μὲν δὴ Ὀδυσεύς γε ἐμὸς πάϊς ἐνθάδ' ἱκάνεις,
<rtc lang="grc" translate="no">σῆμά τί μοι νῦν εἰπὲ ἀριφραδές, ὄφρα πεποίθω."</ruby>

<ruby><rtc lang="grc" translate="no">τὸν δ' ἀπαμειβόμενος προσέφη πολύμητις Ὀδυσσεύς:
<rtc lang="grc" translate="no">"οὐλὴν μὲν πρῶτον τήνδε φράσαι ὀφθαλμοῖσι,
<rtc lang="grc" translate="no">τὴν ἐν Παρνησῷ μ' ἔλασεν σῦς λευκῷ ὀδόντι
<rtc lang="grc" translate="no">οἰχόμενον: σὺ δέ με προί̈εις καὶ πότνια μήτηρ
<rtc lang="grc" translate="no">ἐς πατέρ' Αὐτόλυκον μητρὸς φίλον, ὄφρ' ἂν ἑλοίμην
<rtc lang="grc" translate="no">δῶρα, τὰ δεῦρο μολών μοι ὑπέσχετο καὶ κατένευσεν.
<rtc lang="grc" translate="no">εἰ δ' ἄγε τοι καὶ δένδρε' ἐϋκτιμένην κατ' ἀλωὴν
<rtc lang="grc" translate="no">εἴπω, ἅ μοί ποτ' ἔδωκας, ἐγὼ δ' ᾔτεόν σε ἕκαστα
<rtc lang="grc" translate="no">παιδνὸς ἐών, κατὰ κῆπον ἐπισπόμενος: διὰ δ' αὐτῶν
<rtc lang="grc" translate="no">ἱκνεύμεσθα, σὺ δ' ὠνόμασας καὶ ἔειπες ἕκαστα.
<rtc lang="grc" translate="no">ὄγχνας μοι δῶκας τρισκαίδεκα καὶ δέκα μηλέας,
<rtc lang="grc" translate="no">συκέας τεσσαράκοντ': ὄρχους δέ μοι ὧδ' ὀνόμηνας
<rtc lang="grc" translate="no">δώσειν πεντήκοντα, διατρύγιος δὲ ἕκαστος
<rtc lang="grc" translate="no">ἤην: ἔνθα δ' ἀνὰ σταφυλαὶ παντοῖαι ἔασιν--
<rtc lang="grc" translate="no">ὁππότε δὴ Διὸς ὧραι ἐπιβρίσειαν ὕπερθεν."</ruby>

<ruby><rtc lang="grc" translate="no">ὣς φάτο, τοῦ δ' αὐτοῦ λύτο γούνατα καὶ φίλον ἦτορ,
<rtc lang="grc" translate="no">σήματ' ἀναγνόντος τά οἱ ἔμπεδα πέφραδ' Ὀδυσσεύς.
<rtc lang="grc" translate="no">ἀμφὶ δὲ παιδὶ φίλῳ βάλε πήχεε: τὸν δὲ ποτὶ οἷ
<rtc lang="grc" translate="no">εἷλεν ἀποψύχοντα πολύτλας δῖος Ὀδυσσεύς.
<rtc lang="grc" translate="no">αὐτὰρ ἐπεί ῥ' ἄμπνυτο καὶ ἐς φρένα θυμὸς ἀγέρθη,
<rtc lang="grc" translate="no">ἐξαῦτις μύθοισιν ἀμειβόμενος προσέειπε:</ruby>

<ruby><rtc lang="grc" translate="no">"Ζεῦ πάτερ, ἦ ῥα ἔτ' ἔστε θεοὶ κατὰ μακρὸν Ὄλυμπον,
<rtc lang="grc" translate="no">εἰ ἐτεὸν μνηστῆρες ἀτάσθαλον ὕβριν ἔτισαν.
<rtc lang="grc" translate="no">νῦν δ' αἰνῶς δείδοικα κατὰ φρένα μὴ τάχα πάντες
<rtc lang="grc" translate="no">ἐνθάδ' ἐπέλθωσιν Ἰθακήσιοι, ἀγγελίας δὲ
<rtc lang="grc" translate="no">πάντη ἐποτρύνωσι Κεφαλλήνων πολίεσσι."</ruby>

<ruby><rtc lang="grc" translate="no">τὸν δ' ἀπαμειβόμενος προσέφη πολύμητις Ὀδυσσεύς:
<rtc lang="grc" translate="no">"θάρσει, μή τοι ταῦτα μετὰ φρεσὶ σῇσι μελόντων.
<rtc lang="grc" translate="no">ἀλλ' ἴομεν προτὶ οἶκον, ὃς ὀρχάτου ἐγγύθι κεῖται:
<rtc lang="grc" translate="no">ἔνθα δὲ Τηλέμαχον καὶ βουκόλον ἠδὲ συβώτην
<rtc lang="grc" translate="no">προὔπεμψ', ὡς ἂν δεῖπνον ἐφοπλίσσωσι τάχιστα."</ruby>

<ruby><rtc lang="grc" translate="no">ὣς ἄρα φωνήσαντε βάτην πρὸς δώματα καλά.
<rtc lang="grc" translate="no">οἱ δ' ὅτε δή ῥ' ἵκοντο δόμους εὖ ναιετάοντας,
<rtc lang="grc" translate="no">εὗρον Τηλέμαχον καὶ βουκόλον ἠδὲ συβώτην
<rtc lang="grc" translate="no">ταμνομένους κρέα πολλὰ κερῶντάς τ' αἴθοπα οἶνον.
<rtc lang="grc" translate="no">τόφρα δὲ Λαέρτην μεγαλήτορα ᾧ ἐνὶ οἴκῳ
<rtc lang="grc" translate="no">ἀμφίπολος Σικελὴ λοῦσεν καὶ χρῖσεν ἐλαίῳ,</ruby>

<ruby><rtc lang="grc" translate="no">ἀμφὶ δ' ἄρα χλαῖναν καλὴν βάλεν: αὐτὰρ Ἀθήνη
<rtc lang="grc" translate="no">ἄγχι παρισταμένη μέλε' ἤλδανε ποιμένι λαῶν,
<rtc lang="grc" translate="no">μείζονα δ' ἠὲ πάρος καὶ πάσσονα θῆκεν ἰδέσθαι.
<rtc lang="grc" translate="no">ἐκ δ' ἀσαμίνθου βῆ: θαύμαζε δέ μιν φίλος υἱός,
<rtc lang="grc" translate="no">ὡς ἴδεν ἀθανάτοισι θεοῖς ἐναλίγκιον ἄντην:
<rtc lang="grc" translate="no">καί μιν φωνήσας ἔπεα πτερόεντα προσηύδα:</ruby>

<ruby><rtc lang="grc" translate="no">"ὦ πάτερ, ἦ μάλα τίς σε θεῶν αἰειγενετάων
<rtc lang="grc" translate="no">εἶδός τε μέγεθός τε ἀμείνονα θῆκεν ἰδέσθαι."
<rtc lang="grc" translate="no">τὸν δ' αὖ Λαέρτης πεπνυμένος ἀντίον ηὔδα:
<rtc lang="grc" translate="no">"αἲ γάρ, Ζεῦ τε πάτερ καὶ Ἀθηναίη καὶ Ἄπολλον,
<rtc lang="grc" translate="no">οἷος Νήρικον εἷλον, ἐϋκτίμενον πτολίεθρον,
<rtc lang="grc" translate="no">ἀκτὴν ἠπείροιο, Κεφαλλήνεσσιν ἀνάσσων,
<rtc lang="grc" translate="no">τοῖος ἐών τοι χθιζὸς ἐν ἡμετέροισι δόμοισιν,
<rtc lang="grc" translate="no">τεύχε' ἔχων ὤμοισιν, ἐφεστάμεναι καὶ ἀμύνειν
<rtc lang="grc" translate="no">ἄνδρας μνηστῆρας: τῷ κε σφέων γούνατ' ἔλυσα
<rtc lang="grc" translate="no">πολλῶν ἐν μεγάροισι, σὺ δὲ φρένας ἔνδον ἐγήθεις."</ruby>

<ruby><rtc lang="grc" translate="no">ὣς οἷ μὲν τοιαῦτα πρὸς ἀλλήλους ἀγόρευον.
<rtc lang="grc" translate="no">οἱ δ' ἐπεὶ οὖν παύσαντο πόνου τετύκοντό τε δαῖτα,
<rtc lang="grc" translate="no">ἑξείης ἕζοντο κατὰ κλισμούς τε θρόνους τε:
<rtc lang="grc" translate="no">ἔνθ' οἱ μὲν δείπνῳ ἐπεχείρεον, ἀγχίμολον δὲ
<rtc lang="grc" translate="no">ἦλθ' ὁ γέρων Δολίος, σὺν δ' υἱεῖς τοῖο γέροντος,
<rtc lang="grc" translate="no">ἐξ ἔργων μογέοντες, ἐπεὶ προμολοῦσα κάλεσσεν
<rtc lang="grc" translate="no">μήτηρ γρηῦς Σικελή, ἥ σφεας τρέφε καί ῥα γέροντα
<rtc lang="grc" translate="no">ἐνδυκέως κομέεσκεν, ἐπεὶ κατὰ γῆρας ἔμαρψεν.
<rtc lang="grc" translate="no">οἱ δ' ὡς οὖν Ὀδυσῆα ἴδον φράσσαντό τε θυμῷ,
<rtc lang="grc" translate="no">ἔσταν ἐνὶ μεγάροισι τεθηπότες: αὐτὰρ Ὀδυσσεὺς
<rtc lang="grc" translate="no">μειλιχίοις ἐπέεσσι καθαπτόμενος προσέειπεν:</ruby>

<ruby><rtc lang="grc" translate="no">"ὦ γέρον, ἵζ' ἐπὶ δεῖπνον, ἀπεκλελάθεσθε δὲ θάμβευς:
<rtc lang="grc" translate="no">δηρὸν γὰρ σίτῳ ἐπιχειρήσειν μεμαῶτες
<rtc lang="grc" translate="no">μίμνομεν ἐν μεγάροις, ὑμέας ποτιδέγμενοι αἰεί."</ruby>

<ruby><rtc lang="grc" translate="no">ὣς ἄρ ἔφη, Δολίος δ' ἰθὺς κίε χεῖρε πετάσσας
<rtc lang="grc" translate="no">ἀμφοτέρας, Ὀδυσεῦς δὲ λαβὼν κύσε χεῖρ' ἐπὶ καρπῷ,
<rtc lang="grc" translate="no">καί μιν φωνήσας ἔπεα πτερόεντα προσηύδα:</ruby>

<ruby><rtc lang="grc" translate="no">"ὦ φίλ', ἐπεὶ νόστησας ἐελδομένοισι μάλ' ἡμῖν
<rtc lang="grc" translate="no">οὐδ' ἔτ' ὀϊομένοισι, θεοὶ δέ σ' ἀνήγαγον αὐτοί,
<rtc lang="grc" translate="no">οὖλέ τε καὶ μάλα χαῖρε, θεοὶ δέ τοι ὄλβια δοῖεν.
<rtc lang="grc" translate="no">καί μοι τοῦτ' ἀγόρευσον ἐτήτυμον, ὄφρ' ἐὺ̈ εἰδῶ,
<rtc lang="grc" translate="no">ἢ ἤδη σάφα οἶδε περίφρων Πηνελόπεια
<rtc lang="grc" translate="no">νοστήσαντά σε δεῦρ', ἦ ἄγγελον ὀτρύνωμεν."</ruby>

<ruby><rtc lang="grc" translate="no">τὸν δ' ἀπαμειβόμενος προσέφη πολύμητις Ὀδυσσεύς
<rtc lang="grc" translate="no">"ὦ γέρον, ἤδη οἶδε: τί σε χρὴ ταῦτα πένεσθαι;"</ruby>

<ruby><rtc lang="grc" translate="no">ὣς φάθ', ὁ δ' αὖτις ἄρ' ἕζετ' ἐϋξέστου ἐπὶ δίφρου.
<rtc lang="grc" translate="no">ὣς δ' αὔτως παῖδες Δολίου κλυτὸν ἀμφ' Ὀδυσῆα
<rtc lang="grc" translate="no">δεικανόωντ' ἐπέεσσι καὶ ἐν χείρεσσι φύοντο,
<rtc lang="grc" translate="no">ἑξείης δ' ἕζοντο παραὶ Δολίον, πατέρα σφόν.
<rtc lang="grc" translate="no">ὣς οἱ μὲν περὶ δεῖπνον ἐνὶ μεγάροισι πένοντο:
<rtc lang="grc" translate="no">Ὄσσα δ' ἄρ' ἄγγελος ὦκα κατὰ πτόλιν ᾤχετο πάντη,
<rtc lang="grc" translate="no">μνηστήρων στυγερὸν θάνατον καὶ κῆρ' ἐνέπουσα.
<rtc lang="grc" translate="no">οἱ δ' ἄρ' ὁμῶς ἀί̈οντες ἐφοίτων ἄλλοθεν ἄλλος
<rtc lang="grc" translate="no">μυχμῷ τε στοναχῇ τε δόμων προπάροιθ' Ὀδυσῆος,
<rtc lang="grc" translate="no">ἐκ δὲ νέκυς οἴκων φόρεον καὶ θάπτον ἕκαστοι,
<rtc lang="grc" translate="no">τοὺς δ' ἐξ ἀλλάων πολίων οἶκόνδε ἕκαστον
<rtc lang="grc" translate="no">πέμπον ἄγειν ἁλιεῦσι θοῇς ἐπὶ νηυσὶ τιθέντες:
<rtc lang="grc" translate="no">αὐτοὶ δ' εἰς ἀγορὴν κίον ἀθρόοι, ἀχνύμενοι κῆρ.
<rtc lang="grc" translate="no">αὐτὰρ ἐπεί ῥ' ἤγερθεν ὁμηγερέες τ' ἐγένοντο,
<rtc lang="grc" translate="no">τοῖσιν δ' Εὐπείθης ἀνά θ' ἵστατο καὶ μετέειπε:
<rtc lang="grc" translate="no">παιδὸς γάρ οἱ ἄλαστον ἐνὶ φρεσὶ πένθος ἔκειτο,
<rtc lang="grc" translate="no">Ἀντινόου, τὸν πρῶτον ἐνήρατο δῖος Ὀδυσσεύς:
<rtc lang="grc" translate="no">τοῦ ὅ γε δάκρυ χέων ἀγορήσατο καὶ μετέειπεν:</ruby>

<ruby><rtc lang="grc" translate="no">"ὦ φίλοι, ἦ μέγα ἔργον ἀνὴρ ὅδ' ἐμήσατ' Ἀχαιούς:
<rtc lang="grc" translate="no">τοὺς μὲν σὺν νήεσσιν ἄγων πολέας τε καὶ ἐσθλοὺς
<rtc lang="grc" translate="no">ὤλεσε μὲν νῆας γλαφυράς, ἀπὸ δ' ὤλεσε λαούς:
<rtc lang="grc" translate="no">τοὺς δ' ἐλθὼν ἔκτεινε Κεφαλλήνων ὄχ' ἀρίστους,
<rtc lang="grc" translate="no">ἀλλ' ἄγετε, πρὶν τοῦτον ἢ ἐς Πύλον ὦκα ἱκέσθαι
<rtc lang="grc" translate="no">ἢ καὶ ἐς Ἤλιδα δῖαν, ὅθι κρατέουσιν Ἐπειοί,
<rtc lang="grc" translate="no">ἴομεν: ἦ καὶ ἔπειτα κατηφέες ἐσσόμεθ' αἰεί:
<rtc lang="grc" translate="no">λώβη γὰρ τάδε γ' ἐστὶ καὶ ἐσσομένοισι πυθέσθαι,
<rtc lang="grc" translate="no">εἰ δὴ μὴ παίδων τε κασιγνήτων τε φονῆας
<rtc lang="grc" translate="no">τισόμεθ'. οὐκ ἂν ἐμοί γε μετὰ φρεσὶν ἡδὺ γένοιτο
<rtc lang="grc" translate="no">ζωέμεν, ἀλλὰ τάχιστα θανὼν φθιμένοισι μετείην.
<rtc lang="grc" translate="no">ἀλλ' ἴομεν, μὴ φθέωσι περαιωθέντες ἐκεῖνοι."</ruby>

<ruby><rtc lang="grc" translate="no">ὣς φάτο δάκρυ χέων, οἶκτος δ' ἕλε πάντας Ἀχαιούς.
<rtc lang="grc" translate="no">ἀγχίμολον δέ σφ' ἦλθε Μέδων καὶ θεῖος ἀοιδὸς
<rtc lang="grc" translate="no">ἐκ μεγάρων Ὀδυσῆος, ἐπεί σφεας ὕπνος ἀνῆκεν,
<rtc lang="grc" translate="no">ἔσταν δ' ἐν μέσσοισι: τάφος δ' ἕλεν ἄνδρα ἕκαστον.
<rtc lang="grc" translate="no">τοῖσι δὲ καὶ μετέειπε Μέδων πεπνυμένα εἰδώς:</ruby>

<ruby><rtc lang="grc" translate="no">"κέκλυτε δὴ νῦν μευ, Ἰθακήσιοι: οὐ γὰρ Ὀδυσσεὺς
<rtc lang="grc" translate="no">ἀθανάτων ἀέκητι θεῶν τάδ' ἐμήσατο ἔργα:
<rtc lang="grc" translate="no">αὐτὸς ἐγὼν εἶδον θεὸν ἄμβροτον, ὅς ῥ' Ὀδυσῆϊ
<rtc lang="grc" translate="no">ἐγγύθεν ἑστήκει καὶ Μέντορι πάντα ἐῴκει.
<rtc lang="grc" translate="no">ἀθάνατος δὲ θεὸς τοτὲ μὲν προπάροιθ' Ὀδυσῆος
<rtc lang="grc" translate="no">φαίνετο θαρσύνων, τοτὲ δὲ μνηστῆρας ὀρίνων
<rtc lang="grc" translate="no">θῦνε κατὰ μέγαρον: τοὶ δ' ἀγχιστῖνοι ἔπιπτον."</ruby>

<ruby><rtc lang="grc" translate="no">ὣς φάτο, τοὺς δ' ἄρα πάντας ὑπὸ χλωρὸν δέος ᾕρει.
<rtc lang="grc" translate="no">τοῖσι δὲ καὶ μετέειπε γέρων ἥρως Ἁλιθέρσης
<rtc lang="grc" translate="no">Μαστορίδης: ὁ γὰρ οἶος ὅρα πρόσσω καὶ ὀπίσσω:
<rtc lang="grc" translate="no">ὅ σφιν ἐϋφρονέων ἀγορήσατο καὶ μετέειπε:</ruby>

<ruby><rtc lang="grc" translate="no">"κέκλυτε δὴ νῦν μευ, Ἰθακήσιοι, ὅττι κεν εἴπω:
<rtc lang="grc" translate="no">ὑμετέρῃ κακότητι, φίλοι, τάδε ἔργα γένοντο:
<rtc lang="grc" translate="no">οὐ γὰρ ἐμοὶ πείθεσθ', οὐ Μέντορι ποιμένι λαῶν,
<rtc lang="grc" translate="no">ὑμετέρους παῖδας καταπαυέμεν ἀφροσυνάων,
<rtc lang="grc" translate="no">οἳ μέγα ἔργον ἔρεξαν ἀτασθαλίῃσι κακῇσι,
<rtc lang="grc" translate="no">κτήματα κείροντες καὶ ἀτιμάζοντες ἄκοιτιν
<rtc lang="grc" translate="no">ἀνδρὸς ἀριστῆος: τὸν δ' οὐκέτι φάντο νέεσθαι.
<rtc lang="grc" translate="no">καὶ νῦν ὧδε γένοιτο. πίθεσθέ μοι ὡς ἀγορεύω:
<rtc lang="grc" translate="no">μὴ ἴομεν, μή πού τις ἐπίσπαστον κακὸν εὕρῃ."</ruby>

<ruby><rtc lang="grc" translate="no">ὣς ἔφαθ', οἱ δ' ἄρ' ἀνήϊξαν μεγάλῳ ἀλαλητῷ
<rtc lang="grc" translate="no">ἡμίσεων πλείους: τοὶ δ' ἀθρόοι αὐτόθι μίμνον:
<rtc lang="grc" translate="no">οὐ γὰρ σφιν ἅδε μῦθος ἐνὶ φρεσίν, ἀλλ' Εὐπείθει
<rtc lang="grc" translate="no">πείθοντ': αἶψα δ' ἔπειτ' ἐπὶ τεύχεα ἐσσεύοντο.
<rtc lang="grc" translate="no">αὐτὰρ ἐπεί ῥ' ἕσσαντο περὶ χροὶ̈ νώροπα χαλκόν,
<rtc lang="grc" translate="no">ἀθρόοι ἠγερέθοντο πρὸ ἄστεος εὐρυχόροιο.
<rtc lang="grc" translate="no">τοῖσιν δ' Εὐπείθης ἡγήσατο νηπιέῃσι:
<rtc lang="grc" translate="no">φῆ δ' ὅ γε τίσεσθαι παιδὸς φόνον, οὐδ' ἄρ' ἔμελλεν
<rtc lang="grc" translate="no">ἂψ ἀπονοστήσειν, ἀλλ' αὐτοῦ πότμον ἐφέψειν.</ruby>

<ruby><rtc lang="grc" translate="no">αὐτὰρ Ἀθηναίη Ζῆνα Κρονίωνα προσηύδα:
<rtc lang="grc" translate="no">"ὦ πάτερ ἡμέτερε, Κρονίδη, ὕπατε κρειόντων,
<rtc lang="grc" translate="no">εἰπέ μοι εἰρομένῃ, τί νύ τοι νόος ἔνδοθι κεύθει;
<rtc lang="grc" translate="no">ἢ προτέρω πόλεμόν τε κακὸν καὶ φύλοπιν αἰνὴν
<rtc lang="grc" translate="no">τεύξεις, ἦ φιλότητα μετ' ἀμφοτέροισι τίθησθα;"</ruby>

<ruby><rtc lang="grc" translate="no">τὴν δ' ἀπαμειβόμενος προσέφη νεφεληγερέτα Ζεύς:
<rtc lang="grc" translate="no">"τέκνον ἐμόν, τί με ταῦτα διείρεαι ἠδὲ μεταλλᾷς;
<rtc lang="grc" translate="no">οὐ γὰρ δὴ τοῦτον μὲν ἐβούλευσας νόον αὐτή,
<rtc lang="grc" translate="no">ὡς ἦ τοι κείνους Ὀδυσεὺς ἀποτίσεται ἐλθών;
<rtc lang="grc" translate="no">ἔρξον ὅπως ἐθέλεις: ἐρέω τέ τοι ὡς ἐπέοικεν.
<rtc lang="grc" translate="no">ἐπεὶ δὴ μνηστῆρας ἐτίσατο δῖος Ὀδυσσεύς,
<rtc lang="grc" translate="no">ὅρκια πιστὰ ταμόντες ὁ μὲν βασιλευέτω αἰεί,
<rtc lang="grc" translate="no">ἡμεῖς δ' αὖ παίδων τε κασιγνήτων τε φόνοιο
<rtc lang="grc" translate="no">ἔκλησιν θέωμεν: τοὶ δ' ἀλλήλους φιλεόντων
<rtc lang="grc" translate="no">ὡς τὸ πάρος, πλοῦτος δὲ καὶ εἰρήνη ἅλις ἔστω."</ruby>

<ruby><rtc lang="grc" translate="no">ὣς εἰπὼν ὤτρυνε πάρος μεμαυῖαν Ἀθήνην,
<rtc lang="grc" translate="no">βῆ δὲ κατ' Οὐλύμποιο καρήνων ἀί̈ξασα.</ruby>

<ruby><rtc lang="grc" translate="no">οἱ δ' ἐπεὶ οὖν σίτοιο μελίφρονος ἐξ ἔρον ἕντο,
<rtc lang="grc" translate="no">τοῖς δ' ἄρα μύθων ἦρχε πολύτλας δῖος Ὀδυσσεύς:
<rtc lang="grc" translate="no">"ἐξελθών τις ἴδοι μὴ δὴ σχεδὸν ὦσι κιόντες."</ruby>

<ruby><rtc lang="grc" translate="no">ὣς ἔφατ': ἐκ δ' υἱὸς Δολίου κίεν, ὡς ἐκέλευεν:
<rtc lang="grc" translate="no">στῆ δ' ἄρ' ἐπ' οὐδὸν ἰών, τοὺς δὲ σχεδὸν ἔσιδε πάντας:
<rtc lang="grc" translate="no">αἶψα δ' Ὀδυσσῆα ἔπεα πτερόεντα προσηύδα:
<rtc lang="grc" translate="no">"οἵδε δὴ ἐγγὺς ἔασ': ἀλλ' ὁπλιζώμεθα θᾶσσον."
<rtc lang="grc" translate="no">ὣς ἔφαθ', οἱ δ' ὤρνυντο καὶ ἐν τεύχεσσι δύοντο,
<rtc lang="grc" translate="no">τέσσαρες ἀμφ' Ὀδυσῆ', ἓξ δ' υἱεῖς οἱ Δολίοιο:
<rtc lang="grc" translate="no">ἐν δ' ἄρα Λαέρτης Δολίος τ' ἐς τεύχε' ἔδυνον,
<rtc lang="grc" translate="no">καὶ πολιοί περ ἐόντες, ἀναγκαῖοι πολεμισταί.
<rtc lang="grc" translate="no">αὐτὰρ ἐπεί ῥ' ἕσσαντο περὶ χροὶ̈ νώροπα χαλκόν,
<rtc lang="grc" translate="no">ὤϊξάν ῥα θύρας, ἐκ δ' ἤϊον, ἄρχε δ' Ὀδυσσεύς.</ruby>

<ruby><rtc lang="grc" translate="no">τοῖσι δ' ἐπ' ἀγχίμολον θυγάτηρ Διὸς ἦλθεν Ἀθήνη
<rtc lang="grc" translate="no">Μέντορι εἰδομένη ἠμὲν δέμας ἠδὲ καὶ αὐδήν.
<rtc lang="grc" translate="no">τὴν μὲν ἰδὼν γήθησε πολύτλας δῖος Ὀδυσσεύς:
<rtc lang="grc" translate="no">αἶψα δὲ Τηλέμαχον προσεφώνεεν ὃν φίλον υἱόν:</ruby>

<ruby><rtc lang="grc" translate="no">"Τηλέμαχ', ἤδη μὲν τόδε γ' εἴσεαι αὐτὸς ἐπελθών,
<rtc lang="grc" translate="no">ἀνδρῶν μαρναμένων ἵνα τε κρίνονται ἄριστοι,
<rtc lang="grc" translate="no">μή τι καταισχύνειν πατέρων γένος, οἳ τὸ πάρος περ
<rtc lang="grc" translate="no">ἀλκῇ τ' ἠνορέῃ τε κεκάσμεθα πᾶσαν ἐπ' αἶαν."
<rtc lang="grc" translate="no">τὸν δ' αὖ Τηλέμαχος πεπνυμένος ἀντίον ηὔδα:
<rtc lang="grc" translate="no">"ὄψεαι, αἴ κ' ἐθέλῃσθα, πάτερ φίλε, τῷδ' ἐπὶ θυμῷ
<rtc lang="grc" translate="no">οὔ τι καταισχύνοντα τεὸν γένος, ὡς ἀγορεύεις."</ruby>

<ruby><rtc lang="grc" translate="no">ὣς φάτο, Λαέρτης δ' ἐχάρη καὶ μῦθον ἔειπε:
<rtc lang="grc" translate="no">"τίς νύ μοι ἡμέρη ἥδε, θεοὶ φίλοι; ἦ μάλα χαίρω:
<rtc lang="grc" translate="no">υἱός θ' υἱωνός τ' ἀρετῆς πέρι δῆριν ἔχουσιν."</ruby>

<ruby><rtc lang="grc" translate="no">τὸν δὲ παρισταμένη προσέφη γλαυκῶπις Ἀθήνη:
<rtc lang="grc" translate="no">"ὦ Ἀρκεισιάδη, πάντων πολὺ φίλταθ' ἑταίρων,
<rtc lang="grc" translate="no">εὐξάμενος κούρῃ γλαυκώπιδι καὶ Διὶ πατρί,
<rtc lang="grc" translate="no">αἶψα μαλ' ἀμπεπαλὼν προί̈ει δολιχόσκιον ἔγχος."</ruby>

<ruby><rtc lang="grc" translate="no">ὣς φάτο, καί ῥ' ἔμπνευσε μένος μέγα Παλλὰς Ἀθήνη
<rtc lang="grc" translate="no">εὐξάμενος δ' ἄρ' ἔπειτα Διὸς κούρῃ μεγάλοιο,
<rtc lang="grc" translate="no">αἶψα μάλ' ἀμπεπαλὼν προί̈ει δολιχόσκιον ἔγχος,
<rtc lang="grc" translate="no">καὶ βάλεν Εὐπείθεα κόρυθος διὰ χαλκοπαρῄου.
<rtc lang="grc" translate="no">ἡ δ' οὐκ ἔγχος ἔρυτο, διαπρὸ δὲ εἴσατο χαλκός,
<rtc lang="grc" translate="no">δούπησεν δὲ πεσών, ἀράβησε δὲ τεύχε' ἐπ' αὐτῷ.
<rtc lang="grc" translate="no">ἐν δ' ἔπεσον προμάχοις Ὀδυσεὺς καὶ φαίδιμος υἱός,
<rtc lang="grc" translate="no">τύπτον δὲ ξίφεσίν τε καὶ ἔγχεσιν ἀμφιγύοισι.
<rtc lang="grc" translate="no">καί νύ κε δὴ πάντας ὄλεσαν καὶ ἔθηκαν ἀνόστους,
<rtc lang="grc" translate="no">εἰ μὴ Ἀθηναίη, κούρη Διὸς αἰγιόχοιο,
<rtc lang="grc" translate="no">ἤϋσεν φωνῇ, κατὰ ἔσχεθε λαὸν ἅπαντα.</ruby>

<ruby><rtc lang="grc" translate="no">"ἴσχεσθε πτολέμου, Ἰθακήσιοι, ἀργαλέοιο,
<rtc lang="grc" translate="no">ὥς κεν ἀναιμωτί γε διακρινθῆτε τάχιστα."</ruby>

<ruby><rtc lang="grc" translate="no">ὣς φάτ' Ἀθηναίη, τοὺς δὲ χλωρὸν δέος εἷλεν:
<rtc lang="grc" translate="no">τῶν δ' ἄρα δεισάντων ἐκ χειρῶν ἔπτατο τεύχεα,
<rtc lang="grc" translate="no">πάντα δ' ἐπὶ χθονὶ πῖπτε, θεᾶς ὄπα φωνησάσης:
<rtc lang="grc" translate="no">πρὸς δὲ πόλιν τρωπῶντο λιλαιόμενοι βιότοιο.
<rtc lang="grc" translate="no">σμερδαλέον δ' ἐβόησε πολύτλας δῖος Ὀδυσσεύς,
<rtc lang="grc" translate="no">οἴμησεν δὲ ἀλεὶς ὥς τ' αἰετὸς ὑψιπετήεις.
<rtc lang="grc" translate="no">καὶ τότε δὴ Κρονίδης ἀφίει ψολόεντα κεραυνόν,
<rtc lang="grc" translate="no">κὰδ δ' ἔπεσε πρόσθε γλαυκώπιδος ὀβριμοπάτρης.
<rtc lang="grc" translate="no">δὴ τότ' Ὀδυσσῆα προσέφη γλαυκῶπις Ἀθήνη:</ruby>

<ruby><rtc lang="grc" translate="no">"διογενὲς Λαερτιάδη, πολυμήχαν' Ὀδυσσεῦ,
<rtc lang="grc" translate="no">ἴσχεο, παῦε δὲ νεῖκος ὁμοιί̈ου πολέμοιο,
<rtc lang="grc" translate="no">μή πως τοι Κρονίδης κεχολώσεται εὐρύοπα Ζεύς."</ruby>

<ruby><rtc lang="grc" translate="no">ὣς φάτ' Ἀθηναίη, ὁ δ' ἐπείθετο, χαῖρε δὲ θυμῷ.
<rtc lang="grc" translate="no">ὅρκια δ' αὖ κατόπισθε μετ' ἀμφοτέροισιν ἔθηκεν
<rtc lang="grc" translate="no">Παλλὰς Ἀθηναίη, κούρη Διὸς αἰγιόχοιο,
<rtc lang="grc" translate="no">Μέντορι εἰδομένη ἠμὲν δέμας ἠδὲ καὶ αὐδήν.</ruby>
</ol>

<nav>
	<a href="#!/odyssey/" rel="contents">Table of Contents</a>
	<a href="#!/odyssey/book23/" rel="next">Previous</a>
</nav>
</section>

<!--#include file="pages/odyssey/copyright.html" -->
</article>
