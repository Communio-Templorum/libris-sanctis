<article itemscope itemtype="http://schema.org/Book http://schema.org/PublicationVolume">
<!--#include file="../meta.html" -->

<section itemscope itemtype="http://schema.org/Book http://schema.org/PublicationIssue">
<nav>
	<a href="#!/odyssey/" rel="contents">Table of Contents</a>
	<a href="#!/odyssey/book12/" rel="next">Previous</a>
	<a href="#!/odyssey/book14/" rel="next">Next</a>
</nav>
<meta itemprop="issueNumber" content="13" />
<h3 itemprop="name">Book 13</h3>

<!--#include file="../../../includes/greek.html" -->

<ol>
<ruby><rtc lang="grc" translate="no">ὣς ἔφαθ', οἱ δ' ἄρα πάντες ἀκὴν ἐγένοντο σιωπῇ,
<rtc lang="grc" translate="no">κηληθμῷ δ' ἔσχοντο κατὰ μέγαρα σκιόεντα.
<rtc lang="grc" translate="no">τὸν δ' αὖτ' Ἀλκίνοος ἀπαμείβετο φώνησέν τε:</ruby>

<ruby><rtc lang="grc" translate="no">"ὦ Ὀδυσεῦ, ἐπεὶ ἵκευ ἐμὸν ποτὶ χαλκοβατὲς δῶ,
<rtc lang="grc" translate="no">ὑψερεφές, τῷ σ' οὔ τι παλιμπλαγχθέντα γ' ὀί̈ω
<rtc lang="grc" translate="no">ἂψ ἀπονοστήσειν, εἰ καὶ μάλα πολλὰ πέπονθας.
<rtc lang="grc" translate="no">ὑμέων δ' ἀνδρὶ ἑκάστῳ ἐφιέμενος τάδε εἴρω,
<rtc lang="grc" translate="no">ὅσσοι ἐνὶ μεγάροισι γερούσιον αἴθοπα οἶνον
<rtc lang="grc" translate="no">αἰεὶ πίνετ' ἐμοῖσιν, ἀκουάζεσθε δ' ἀοιδοῦ.
<rtc lang="grc" translate="no">εἵματα μὲν δὴ ξείνῳ ἐϋξέστῃ ἐνὶ χηλῷ
<rtc lang="grc" translate="no">κεῖται καὶ χρυσὸς πολυδαίδαλος ἄλλα τε πάντα
<rtc lang="grc" translate="no">δῶρ', ὅσα Φαιήκων βουληφόροι ἐνθάδ' ἔνεικαν:
<rtc lang="grc" translate="no">ἀλλ' ἄγε οἱ δῶμεν τρίποδα μέγαν ἠδὲ λέβητα
<rtc lang="grc" translate="no">ἀνδρακάς: ἡμεῖς δ' αὖτε ἀγειρόμενοι κατὰ δῆμον
<rtc lang="grc" translate="no">τισόμεθ': ἀργαλέον γὰρ ἕνα προικὸς χαρίσασθαι."</ruby>

<ruby><rtc lang="grc" translate="no">ὣς ἔφατ' Ἀλκίνοος, τοῖσιν δ' ἐπιὴνδανε μῦθος.
<rtc lang="grc" translate="no">οἱ μὲν κακκείοντες ἔβαν οἶκόνδε ἕκαστος,
<rtc lang="grc" translate="no">ἦμος δ' ἠριγένεια φάνη ῥοδοδάκτυλος Ἠώς,
<rtc lang="grc" translate="no">νῆάδ' ἐπεσσεύοντο, φέρον δ' εὐήνορα χαλκόν.
<rtc lang="grc" translate="no">καὶ τὰ μὲν εὖ κατέθηχ' ἱερὸν μένος Ἀλκινόοιο,
<rtc lang="grc" translate="no">αὐτὸς ἰὼν διὰ νηὸς ὑπὸ ζυγά, μή τιν' ἑταίρων
<rtc lang="grc" translate="no">βλάπτοι ἐλαυνόντων, ὁπότε σπερχοίατ' ἐρετμοῖς.
<rtc lang="grc" translate="no">οἱ δ' εἰς Ἀλκινόοιο κίον καὶ δαῖτ' ἀλέγυνον.</ruby>

<ruby><rtc lang="grc" translate="no">τοῖσι δὲ βοῦν ἱέρευσ' ἱερὸν μένος Ἀλκινόοιο
<rtc lang="grc" translate="no">Ζηνὶ κελαινεφέϊ Κρονίδῃ, ὃς πᾶσιν ἀνάσσει.
<rtc lang="grc" translate="no">μῆρα δὲ κήαντες δαίνυντ' ἐρικυδέα δαῖτα
<rtc lang="grc" translate="no">τερπόμενοι: μετὰ δέ σφιν ἐμέλπετο θεῖος ἀοιδός,
<rtc lang="grc" translate="no">Δημόδοκος, λαοῖσι τετιμένος. αὐτὰρ Ὀδυσσεὺς
<rtc lang="grc" translate="no">πολλὰ πρὸς ἠέλιον κεφαλὴν τρέπε παμφανόωντα,
<rtc lang="grc" translate="no">δῦναι ἐπειγόμενος: δὴ γὰρ μενέαινε νέεσθαι.
<rtc lang="grc" translate="no">ὡς δ' ὅτ' ἀνὴρ δόρποιο λιλαίεται, ᾧ τε πανῆμαρ
<rtc lang="grc" translate="no">νειὸν ἀν' ἕλκητον βόε οἴνοπε πηκτὸν ἄροτρον:
<rtc lang="grc" translate="no">ἀσπασίως δ' ἄρα τῷ κατέδυ φάος ἠελίοιο
<rtc lang="grc" translate="no">δόρπον ἐποίχεσθαι, βλάβεται δέ τε γούνατ' ἰόντι:
<rtc lang="grc" translate="no">ὣς Ὀδυσῆ' ἀσπαστὸν ἔδυ φάος ἠελίοιο.
<rtc lang="grc" translate="no">αἶψα δὲ Φαιήκεσσι φιληρέτμοισι μετηύδα,
<rtc lang="grc" translate="no">Ἀλκινόῳ δὲ μάλιστα πιφαυσκόμενος φάτο μῦθον:</ruby>

<ruby><rtc lang="grc" translate="no">"Ἀλκίνοε κρεῖον, πάντων ἀριδείκετε λαῶν,
<rtc lang="grc" translate="no">πέμπετέ με σπείσαντες ἀπήμονα, χαίρετε δ' αὐτοί:
<rtc lang="grc" translate="no">ἤδη γὰρ τετέλεσται ἅ μοι φίλος ἤθελε θυμός,
<rtc lang="grc" translate="no">πομπὴ καὶ φίλα δῶρα, τά μοι θεοὶ Οὐρανίωνες
<rtc lang="grc" translate="no">ὄλβια ποιήσειαν: ἀμύμονα δ' οἴκοι ἄκοιτιν
<rtc lang="grc" translate="no">νοστήσας εὕροιμι σὺν ἀρτεμέεσσι φίλοισιν.
<rtc lang="grc" translate="no">ὑμεῖς δ' αὖθι μένοντες ἐϋφραίνοιτε γυναῖκας
<rtc lang="grc" translate="no">κουριδίας καὶ τέκνα: θεοὶ δ' ἀρετὴν ὀπάσειαν
<rtc lang="grc" translate="no">παντοίην, καὶ μή τι κακὸν μεταδήμιον εἴη."
<rtc lang="grc" translate="no">ὣς ἔφαθ', οἱ δ' ἄρα πάντες ἐπῄνεον ἠδ' ἐκέλευον
<rtc lang="grc" translate="no">πεμπέμεναι τὸν ξεῖνον, ἐπεὶ κατὰ μοῖραν ἔειπεν.
<rtc lang="grc" translate="no">καὶ τότε κήρυκα προσέφη μένος Ἀλκινόοιο:
<rtc lang="grc" translate="no">"Ποντόνοε, κρητῆρα κερασσάμενος μέθυ νεῖμον
<rtc lang="grc" translate="no">πᾶσιν ἀνὰ μέγαρον, ὄφρ' εὐξάμενοι Διὶ πατρὶ
<rtc lang="grc" translate="no">τὸν ξεῖνον πέμπωμεν ἑὴν ἐς πατρίδα γαῖαν."</ruby>

<ruby><rtc lang="grc" translate="no">ὣς φάτο, Ποντόνοος δὲ μελίφρονα οἶνον ἐκίρνα,
<rtc lang="grc" translate="no">νώμησεν δ' ἄρα πᾶσιν ἐπισταδόν: οἱ δὲ θεοῖσιν
<rtc lang="grc" translate="no">ἔσπεισαν μακάρεσσι, τοὶ οὐρανὸν εὐρὺν ἔχουσιν,
<rtc lang="grc" translate="no">αὐτόθεν ἐξ ἑδρέων. ἀνὰ δ' ἵστατο δῖος Ὀδυσσεύς,
<rtc lang="grc" translate="no">Ἀρήτῃ δ' ἐν χειρὶ τίθει δέπας ἀμφικύπελλον,
<rtc lang="grc" translate="no">καί μιν φωνήσας ἔπεα πτερόεντα προσηύδα:</ruby>

<ruby><rtc lang="grc" translate="no">"χαῖρέ μοι, ὦ βασίλεια, διαμπερές, εἰς ὅ κε γῆρας
<rtc lang="grc" translate="no">ἔλθῃ καὶ θάνατος, τά τ' ἐπ' ἀνθρώποισι πέλονται.
<rtc lang="grc" translate="no">αὐτὰρ ἐγὼ νέομαι: σὺ δὲ τέρπεο τῷδ' ἐνὶ οἴκῳ
<rtc lang="grc" translate="no">παισί τε καὶ λαοῖσι καὶ Ἀλκινόῳ βασιλῆϊ."</ruby>

<ruby><rtc lang="grc" translate="no">ὣς εἰπὼν ὑπὲρ οὐδὸν ἐβήσετο δῖος Ὀδυσσεύς,
<rtc lang="grc" translate="no">τῷ δ' ἅμα κήρυκα προί̈ει μένος Ἀλκινόοιο,
<rtc lang="grc" translate="no">ἡγεῖσθαι ἐπὶ νῆα θοὴν καὶ θῖνα θαλάσσης:
<rtc lang="grc" translate="no">Ἀρήτη δ' ἄρα οἱ δμῳὰς ἅμ' ἔπεμπε γυναῖκας,
<rtc lang="grc" translate="no">τὴν μὲν φᾶρος ἔχουσαν ἐϋπλυνὲς ἠδὲ χιτῶνα,
<rtc lang="grc" translate="no">τὴν δ' ἑτέρην χηλὸν πυκινὴν ἅμ' ὄπασσε κομίζειν:
<rtc lang="grc" translate="no">ἡ δ' ἄλλη σῖτόν τ' ἔφερεν καὶ οἶνον ἐρυθρόν.</ruby>

<ruby><rtc lang="grc" translate="no">αὐτὰρ ἐπεί ῥ' ἐπὶ νῆα κατήλυθον ἠδὲ θάλασσαν,
<rtc lang="grc" translate="no">αἶψα τά γ' ἐν νηὶ̈ γλαφυρῇ πομπῆες ἀγαυοὶ
<rtc lang="grc" translate="no">δεξάμενοι κατέθεντο, πόσιν καὶ βρῶσιν ἅπασαν:
<rtc lang="grc" translate="no">κὰδ δ' ἄρ' Ὀδυσσῆϊ στόρεσαν ῥῆγός τε λίνον τε
<rtc lang="grc" translate="no">νηὸς ἐπ' ἰκριόφιν γλαφυρῆς, ἵνα νήγρετον εὕδοι,
<rtc lang="grc" translate="no">πρυμνῆς: ἂν δὲ καὶ αὐτὸς ἐβήσετο καὶ κατέλεκτο
<rtc lang="grc" translate="no">σιγῇ: τοὶ δὲ καθῖζον ἐπὶ κληῖ̈σιν ἕκαστοι
<rtc lang="grc" translate="no">κόσμῳ, πεῖσμα δ' ἔλυσαν ἀπὸ τρητοῖο λίθοις.
<rtc lang="grc" translate="no">εὖθ' οἱ ἀνακλινθέντες ἀνερρίπτουν ἅλα πηδῷ,
<rtc lang="grc" translate="no">καὶ τῷ νήδυμος ὕπνος ἐπὶ βλεφάροισιν ἔπιπτε,
<rtc lang="grc" translate="no">νήγρετος, ἥδιστος, θανάτῳ ἄγχιστα ἐοικώς.
<rtc lang="grc" translate="no">ἡ δ', ὥς τ' ἐν πεδίῳ τετράοροι ἄρσενες ἵπποι,
<rtc lang="grc" translate="no">πάντες ἅμ' ὁρμηθέντες ὑπὸ πληγῇσιν ἱμάσθλης,
<rtc lang="grc" translate="no">ὑψόσ' ἀειρόμενοι ῥίμφα πρήσσουσι κέλευθον,
<rtc lang="grc" translate="no">ὣς ἄρα τῆς πρύμνη μὲν ἀείρετο, κῦμα δ' ὄπισθε
<rtc lang="grc" translate="no">πορφύρεον μέγα θῦε πολυφλοίσβοιο θαλάσσης.
<rtc lang="grc" translate="no">ἡ δὲ μάλ' ἀσφαλέως θέεν ἔμπεδον: οὐδέ κεν ἴρηξ
<rtc lang="grc" translate="no">κίρκος ὁμαρτήσειεν, ἐλαφρότατος πετεηνῶν.
<rtc lang="grc" translate="no">ὣς ἡ ῥίμφα θέουσα θαλάσσης κύματ' ἔταμνεν,
<rtc lang="grc" translate="no">ἄνδρα φέρουσα θεοῖς ἐναλίγκια μήδε' ἔχοντα:
<rtc lang="grc" translate="no">ὃς πρὶν μὲν μάλα πολλὰ πάθ' ἄλγεα ὃν κατὰ θυμὸν
<rtc lang="grc" translate="no">ἀνδρῶν τε πτολέμους ἀλεγεινά τε κύματα πείρων,
<rtc lang="grc" translate="no">δὴ τότε γ' ἀτρέμας εὗδε, λελασμένος ὅσσ' ἐπεπόνθει.
<rtc lang="grc" translate="no">εὖτ' ἀστὴρ ὑπερέσχε φαάντατος, ὅς τε μάλιστα
<rtc lang="grc" translate="no">ἔρχεται ἀγγέλλων φάος Ἠοῦς ἠριγενείης,
<rtc lang="grc" translate="no">τῆμος δὴ νήσῳ προσεπίλνατο ποντοπόρος νηῦς.</ruby>

<ruby><rtc lang="grc" translate="no">Φόρκυνος δέ τίς ἐστι λιμήν, ἁλίοιο γέροντος,
<rtc lang="grc" translate="no">ἐν δήμῳ Ἰθάκης: δύο δὲ προβλῆτες ἐν αὐτῷ
<rtc lang="grc" translate="no">ἀκταὶ ἀπορρῶγες, λιμένος ποτιπεπτηυῖαι,
<rtc lang="grc" translate="no">αἵ τ' ἀνέμων σκεπόωσι δυσαήων μέγα κῦμα
<rtc lang="grc" translate="no">ἔκτοθεν: ἔντοσθεν δέ τ' ἄνευ δεσμοῖο μένουσι
<rtc lang="grc" translate="no">νῆες ἐύ̈σσελμοι, ὅτ' ἂν ὅρμου μέτρον ἵκωνται.
<rtc lang="grc" translate="no">αὐτὰρ ἐπὶ κρατὸς λιμένος τανύφυλλος ἐλαίη,
<rtc lang="grc" translate="no">ἀγχόθι δ' αὐτῆς ἄντρον ἐπήρατον ἠεροειδές,
<rtc lang="grc" translate="no">ἱρὸν νυμφάων αἱ νηϊάδες καλέονται.
<rtc lang="grc" translate="no">ἐν δὲ κρητῆρές τε καὶ ἀμφιφορῆες ἔασιν
<rtc lang="grc" translate="no">λάϊνοι: ἔνθα δ' ἔπειτα τιθαιβώσσουσι μέλισσαι.
<rtc lang="grc" translate="no">ἐν δ' ἱστοὶ λίθεοι περιμήκεες, ἔνθα τε νύμφαι
<rtc lang="grc" translate="no">φάρε' ὑφαίνουσιν ἁλιπόρφυρα, θαῦμα ἰδέσθαι:
<rtc lang="grc" translate="no">ἐν δ' ὕδατ' ἀενάοντα. δύω δέ τέ οἱ θύραι εἰσίν,
<rtc lang="grc" translate="no">αἱ μὲν πρὸς Βορέαο καταιβαταὶ ἀνθρώποισιν,
<rtc lang="grc" translate="no">αἱ δ' αὖ πρὸς Νότου εἰσὶ θεώτεραι: οὐδέ τι κείνῃ
<rtc lang="grc" translate="no">ἄνδρες ἐσέρχονται, ἀλλ' ἀθανάτων ὁδός ἐστιν.</ruby>

<ruby><rtc lang="grc" translate="no">ἔνθ' οἵ γ' εἰσέλασαν, πρὶν εἰδότες: ἡ μὲν ἔπειτα
<rtc lang="grc" translate="no">ἠπείρῳ ἐπέκελσεν, ὅσον τ' ἐπὶ ἥμισυ πάσης,
<rtc lang="grc" translate="no">σπερχομένη: τοῖον γὰρ ἐπείγετο χέρσ' ἐρετάων:
<rtc lang="grc" translate="no">οἱ δ' ἐκ νηὸς βάντες ἐϋζύγου ἤπειρόνδε
<rtc lang="grc" translate="no">πρῶτον Ὀδυσσῆα γλαφυρῆς ἐκ νηὸς ἄειραν
<rtc lang="grc" translate="no">αὐτῷ σύν τε λίνῳ καὶ ῥήγεϊ σιγαλόεντι,
<rtc lang="grc" translate="no">κὰδ δ' ἄρ' ἐπὶ ψαμάθῳ ἔθεσαν δεδμημένον ὕπνῳ,
<rtc lang="grc" translate="no">ἐκ δὲ κτήματ' ἄειραν, ἅ οἱ Φαίηκες ἀγαυοὶ
<rtc lang="grc" translate="no">ὤπασαν οἴκαδ' ἰόντι διὰ μεγάθυμον Ἀθήνην.
<rtc lang="grc" translate="no">καὶ τὰ μὲν οὖν παρὰ πυθμέν' ἐλαίης ἀθρόα θῆκαν
<rtc lang="grc" translate="no">ἐκτὸς ὁδοῦ, μή πώς τις ὁδιτάων ἀνθρώπων,
<rtc lang="grc" translate="no">πρίν γ' Ὀδυσῆ' ἔγρεσθαι, ἐπελθὼν δηλήσαιτο:
<rtc lang="grc" translate="no">αὐτοὶ δ' αὖτ' οἶκόνδε πάλιν κίον. οὐδ' ἐνοσίχθων
<rtc lang="grc" translate="no">λήθετ' ἀπειλάων, τὰς ἀντιθέῳ Ὀδυσῆϊ
<rtc lang="grc" translate="no">πρῶτον ἐπηπείλησε, Διὸς δ' ἐξείρετο βουλήν:</ruby>

<ruby><rtc lang="grc" translate="no">"Ζεῦ πάτερ, οὐκέτ' ἐγώ γε μετ' ἀθανάτοισι θεοῖσι
<rtc lang="grc" translate="no">τιμήεις ἔσομαι, ὅτε με βροτοὶ οὔ τι τίουσιν,
<rtc lang="grc" translate="no">Φαίηκες, τοί πέρ τοι ἐμῆς ἔξ εἰσι γενέθλης.
<rtc lang="grc" translate="no">καὶ γὰρ νῦν Ὀδυσῆ' ἐφάμην κακὰ πολλὰ παθόντα
<rtc lang="grc" translate="no">οἴκαδ' ἐλεύσεσθαι: νόστον δέ οἱ οὔ ποτ' ἀπηύρων
<rtc lang="grc" translate="no">πάγχυ, ἐπεὶ σὺ πρῶτον ὑπέσχεο καὶ κατένευσας.
<rtc lang="grc" translate="no">οἱ δ' εὕδοντ' ἐν νηὶ̈ θοῇ ἐπὶ πόντον ἄγοντες
<rtc lang="grc" translate="no">κάτθεσαν εἰν Ἰθάκῃ, ἔδοσαν δέ οἱ ἄσπετα δῶρα,
<rtc lang="grc" translate="no">χαλκόν τε χρυσόν τε ἅλις ἐσθῆτά θ' ὑφαντήν,
<rtc lang="grc" translate="no">πόλλ', ὅσ' ἂν οὐδέ ποτε Τροίης ἐξήρατ' Ὀδυσσεύς,
<rtc lang="grc" translate="no">εἴ περ ἀπήμων ἦλθε, λαχὼν ἀπὸ ληί̈δος αἶσαν."</ruby>

<ruby><rtc lang="grc" translate="no">τὸν δ' ἀπαμειβόμενος προσέφη νεφεληγερέτα Ζεὺς:
<rtc lang="grc" translate="no">"ὢ πόποι, ἐννοσίγαι' εὐρυσθενές, οἷον ἔειπες.
<rtc lang="grc" translate="no">οὔ τί σ' ἀτιμάζουσι θεοί: χαλεπὸν δέ κεν εἴη
<rtc lang="grc" translate="no">πρεσβύτατον καὶ ἄριστον ἀτιμίῃσιν ἰάλλειν.
<rtc lang="grc" translate="no">ἀνδρῶν δ' εἴ πέρ τίς σε βίῃ καὶ κάρτεϊ εἴκων
<rtc lang="grc" translate="no">οὔ τι τίει. σοὶ δ' ἐστὶ καὶ ἐξοπίσω τίσις αἰεί.
<rtc lang="grc" translate="no">ἔρξον ὅπως ἐθέλεις καί τοι φίλον ἔπλετο θυμῷ."</ruby>

<ruby><rtc lang="grc" translate="no">τὸν δ' ἠμείβετ' ἔπειτα Ποσειδάων ἐνοσίχθων:
<rtc lang="grc" translate="no">"αἶψά κ' ἐγὼν ἔρξαιμι, κελαινεφές, ὡς ἀγορεύεις:
<rtc lang="grc" translate="no">ἀλλὰ σὸν αἰεὶ θυμὸν ὀπίζομαι ἠδ' ἀλεείνω.
<rtc lang="grc" translate="no">νῦν αὖ Φαιήκων ἐθέλω περικαλλέα νῆα,
<rtc lang="grc" translate="no">ἐκ πομπῆς ἀνιοῦσαν, ἐν ἠεροειδέϊ πόντῳ
<rtc lang="grc" translate="no">ῥαῖσαι, ἵν' ἤδη σχῶνται, ἀπολλήξωσι δὲ πομπῆς
<rtc lang="grc" translate="no">ἀνθρώπων, μέγα δέ σφιν ὄρος πόλει ἀμφικαλύψαι."</ruby>

<ruby><rtc lang="grc" translate="no">τὸν δ' ἀπαμειβόμενος προσέφη νεφεληγερέτα Ζεύς:
<rtc lang="grc" translate="no">"ὢ πέπον, ὡς μὲν ἐμῷ θυμῷ δοκεῖ εἶναι ἄριστα,
<rtc lang="grc" translate="no">ὁππότε κεν δὴ πάντες ἐλαυνομένην προί̈δωνται
<rtc lang="grc" translate="no">λαοὶ ἀπὸ πτόλιος, θεῖναι λίθον ἐγγύθι γαίης
<rtc lang="grc" translate="no">νηὶ̈ θοῇ ἴκελον, ἵνα θαυμάζωσιν ἅπαντες
<rtc lang="grc" translate="no">ἄνθρωποι, μέγα δέ σφιν ὄρος πόλει ἀμφικαλύψαι."</ruby>

<ruby><rtc lang="grc" translate="no">αὐτὰρ ἐπεὶ τό γ' ἄκουσε Ποσειδάων ἐνοσίχθων,
<rtc lang="grc" translate="no">βῆ ῥ' ἴμεν ἐς Σχερίην, ὅθι Φαίηκες γεγάασιν.
<rtc lang="grc" translate="no">ἔνθ' ἔμεν': ἡ δὲ μάλα σχεδὸν ἤλυθε ποντοπόρος νηῦς
<rtc lang="grc" translate="no">ῥίμφα διωκομένη: τῆς δὲ σχεδὸν ἦλθ' ἐνοσίχθων,
<rtc lang="grc" translate="no">ὅς μιν λᾶαν ἔθηκε καὶ ἐρρίζωσεν ἔνερθε
<rtc lang="grc" translate="no">χειρὶ καταπρηνεῖ ἐλάσας: ὁ δὲ νόσφι βεβήκει.
<rtc lang="grc" translate="no">οἱ δὲ πρὸς ἀλλήλους ἔπεα πτερόεντ' ἀγόρευον
<rtc lang="grc" translate="no">Φαίηκες δολιχήρετμοι, ναυσίκλυτοι ἄνδρες.
<rtc lang="grc" translate="no">ὧδε δέ τις εἴπεσκεν ἰδὼν ἐς πλησίον ἄλλον:</ruby>

<ruby><rtc lang="grc" translate="no">"ὤ μοι, τίς δὴ νῆα θοὴν ἐπέδησ' ἐνὶ πόντῳ
<rtc lang="grc" translate="no">οἴκαδ' ἐλαυνομένην; καὶ δὴ προὐφαίνετο πᾶσα."</ruby>

<ruby><rtc lang="grc" translate="no">ὣς ἄρα τις εἴπεσκε: τὰ δ' οὐκ ἴσαν ὡς ἐτέτυκτο.
<rtc lang="grc" translate="no">τοῖσιν δ' Ἀλκίνοος ἀγορήσατο καὶ μετέειπεν:</ruby>

<ruby><rtc lang="grc" translate="no">"ὢ πόποι, ἦ μάλα δή με παλαίφατα θέσφαθ' ἱκάνει
<rtc lang="grc" translate="no">πατρὸς ἐμοῦ, ὃς ἔφασκε Ποσειδάων' ἀγάσασθαι
<rtc lang="grc" translate="no">ἡμῖν, οὕνεκα πομποὶ ἀπήμονές εἰμεν ἁπάντων.
<rtc lang="grc" translate="no">φῆ ποτὲ Φαιήκων ἀνδρῶν περικαλλέα, νῆα,
<rtc lang="grc" translate="no">ἐκ πομπῆς ἀνιοῦσαν, ἐν ἠεροειδέϊ πόντῳ
<rtc lang="grc" translate="no">ῥαισέμεναι, μέγα δ' ἧμιν ὄρος πόλει ἀμφικαλύψειν.
<rtc lang="grc" translate="no">ὣς ἀγόρευ' ὁ γέρων: τὰ δὲ δὴ νῦν πάντα τελεῖται.
<rtc lang="grc" translate="no">ἀλλ' ἄγεθ', ὡς ἂν ἐγὼ εἴπω, πειθώμεθα πάντες:
<rtc lang="grc" translate="no">πομπῆς μὲν παύσασθε βροτῶν, ὅτε κέν τις ἵκηται
<rtc lang="grc" translate="no">ἡμέτερον προτὶ ἄστυ: Ποσειδάωνι δὲ ταύρους
<rtc lang="grc" translate="no">δώδεκα κεκριμένους ἱερεύσομεν, αἴ κ' ἐλεήσῃ,
<rtc lang="grc" translate="no">μηδ' ἡμῖν περίμηκες ὄρος πόλει ἀμφικαλύψῃ."
<rtc lang="grc" translate="no">ὣς ἔφαθ', οἱ δ' ἔδεισαν, ἑτοιμάσσαντο δὲ ταύρους.
<rtc lang="grc" translate="no">ὣς οἱ μέν ῥ' εὔχοντο Ποσειδάωνι ἄνακτι
<rtc lang="grc" translate="no">δήμου Φαιήκων ἡγήτορες ἠδὲ μέδοντες,
<rtc lang="grc" translate="no">ἑσταότες περὶ βωμόν. ὁ δ' ἔγρετο δῖος Ὀδυσσεὺς
<rtc lang="grc" translate="no">εὕδων ἐν γαίῃ πατρωί̈ῃ, οὐδέ μιν ἔγνω,
<rtc lang="grc" translate="no">ἤδη δὴν ἀπεών: περὶ γὰρ θεὸς ἠέρα χεῦε
<rtc lang="grc" translate="no">Παλλὰς Ἀθηναίη, κούρη Διός, ὄφρα μιν αὐτὸν
<rtc lang="grc" translate="no">ἄγνωστον τεύξειεν ἕκαστά τε μυθήσαιτο,
<rtc lang="grc" translate="no">μή μιν πρὶν ἄλοχος γνοίη ἀστοί τε φίλοι τε,
<rtc lang="grc" translate="no">πρὶν πᾶσαν μνηστῆρας ὑπερβασίην ἀποτῖσαι.
<rtc lang="grc" translate="no">τοὔνεκ' ἄρ' ἀλλοειδέα φαινέσκετο πάντα ἄνακτι,
<rtc lang="grc" translate="no">ἀτραπιτοί τε διηνεκέες λιμένες τε πάνορμοι
<rtc lang="grc" translate="no">πέτραι τ' ἠλίβατοι καὶ δένδρεα τηλεθόωντα.
<rtc lang="grc" translate="no">στῆ δ' ἄρ' ἀναί̈ξας καί ῥ' εἴσιδε πατρίδα γαῖαν:
<rtc lang="grc" translate="no">ᾤμωξέν τ' ἄρ ἔπειτα καὶ ὣ πεπλήγετο μηρὼ
<rtc lang="grc" translate="no">χερσὶ καταπρηνέσσ', ὀλοφυρόμενος δ' ἔπος ηὔδα:</ruby>

<ruby><rtc lang="grc" translate="no">"ὤ μοι ἐγώ, τέων αὖτε βροτῶν ἐς γαῖαν ἱκάνω;
<rtc lang="grc" translate="no">ἦ ῥ' οἵ γ' ὑβρισταί τε καὶ ἄγριοι οὐδὲ δίκαιοι,
<rtc lang="grc" translate="no">ἦε φιλόξεινοι, καί σφιν νόος ἐστὶ θεουδής;
<rtc lang="grc" translate="no">πῇ δὴ χρήματα πολλὰ φέρω τάδε; πῇ τε καὶ αὐτὸς
<rtc lang="grc" translate="no">πλάζομαι; αἴθ' ὄφελον μεῖναι παρὰ Φαιήκεσσιν
<rtc lang="grc" translate="no">αὐτοῦ: ἐγὼ δέ κεν ἄλλον ὑπερμενέων βασιλήων
<rtc lang="grc" translate="no">ἐξικόμην, ὅς κέν μ' ἐφίλει καὶ ἔπεμπε νέεσθαι.
<rtc lang="grc" translate="no">νῦν δ' οὔτ' ἄρ πῃ θέσθαι ἐπίσταμαι, οὐδὲ μὲν αὐτοῦ
<rtc lang="grc" translate="no">καλλείψω, μή πώς μοι ἕλωρ ἄλλοισι γένηται.
<rtc lang="grc" translate="no">ὢ πόποι, οὐκ ἄρα πάντα νοήμονες οὐδὲ δίκαιοι
<rtc lang="grc" translate="no">ἦσαν Φαιήκων ἡγήτορες ἠδὲ μέδοντες,
<rtc lang="grc" translate="no">οἵ μ' εἰς ἄλλην γαῖαν ἀπήγαγον, ἦ τέ μ' ἔφαντο
<rtc lang="grc" translate="no">ἄξειν εἰς Ἰθάκην εὐδείελον, οὐδ' ἐτέλεσσαν.
<rtc lang="grc" translate="no">Ζεὺς σφέας τίσαιτο ἱκετήσιος, ὅς τε καὶ ἄλλους
<rtc lang="grc" translate="no">ἀνθρώπους ἐφορᾷ καὶ τίνυται ὅς τις ἁμάρτῃ.
<rtc lang="grc" translate="no">ἀλλ' ἄγε δὴ τὰ χρήματ' ἀριθμήσω καὶ ἴδωμαι,
<rtc lang="grc" translate="no">μή τί μοι οἴχωνται κοίλης ἐπὶ νηὸς ἄγοντες."
<rtc lang="grc" translate="no">"ὣς εἰπὼν τρίποδας περικαλλέας ἠδὲ λέβητας
<rtc lang="grc" translate="no">ἠρίθμει καὶ χρυσὸν ὑφαντά τε εἵματα καλά.
<rtc lang="grc" translate="no">τῶν μὲν ἄρ' ὀύ τι πόθει: ὁ δ' ὀδύρετο πατρίδα γαῖαν
<rtc lang="grc" translate="no">ἑρπύζων παρὰ θῖνα πολυφλοίσβοιο θαλάσσης,
<rtc lang="grc" translate="no">πόλλ' ὀλοφυρόμενος. σχεδόθεν δέ οἱ ἦλθεν Ἀθήνη,
<rtc lang="grc" translate="no">ἀνδρὶ δέμας εἰκυῖα νέῳ, ἐπιβώτορι μήλων,
<rtc lang="grc" translate="no">παναπάλῳ, οἷοί τε ἀνάκτων παῖδες ἔασι,
<rtc lang="grc" translate="no">δίπτυχον ἀμφ' ὤμοισιν ἔχουσ' εὐεργέα λώπην:
<rtc lang="grc" translate="no">ποσσὶ δ' ὑπὸ λιπαροῖσι πέδιλ' ἔχε, χερσὶ δ' ἄκοντα.
<rtc lang="grc" translate="no">τὴν δ' Ὀδυσεὺς γήθησεν ἰδὼν καὶ ἐναντίος ἦλθε,
<rtc lang="grc" translate="no">καί μιν φωνήσας ἔπεα πτερόεντα προσηύδα:</ruby>

<ruby><rtc lang="grc" translate="no">"ὦ φίλ', ἐπεί σε πρῶτα κιχάνω τῷδ' ἐνὶ χώρῳ,
<rtc lang="grc" translate="no">χαῖρέ τε καὶ μή μοί τι κακῷ νόῳ ἀντιβολήσαις,
<rtc lang="grc" translate="no">ἀλλὰ σάω μὲν ταῦτα, σάω δ' ἐμέ: σοὶ γὰρ ἐγώ γε
<rtc lang="grc" translate="no">εὔχομαι ὥς τε θεῷ καί σευ φίλα γούναθ' ἱκάνω.
<rtc lang="grc" translate="no">καί μοι τοῦτ' ἀγόρευσον ἐτήτυμον, ὄφρ' ἐὺ̈ εἰδῶ:
<rtc lang="grc" translate="no">τίς γῆ, τίς δῆμος, τίνες ἀνέρες ἐγγεγάασιν;
<rtc lang="grc" translate="no">ἦ πού τις νήσων εὐδείελος, ἦέ τις ἀκτὴ
<rtc lang="grc" translate="no">κεῖθ' ἁλὶ κεκλιμένη ἐριβώλακος ἠπείροιο;"</ruby>

<ruby><rtc lang="grc" translate="no">τὸν δ' αὖτε προσέειπε θεὰ γλαυκῶπις Ἀθήνη:
<rtc lang="grc" translate="no">"νήπιός εἰς, ὦ ξεῖν', ἢ τηλόθεν εἰλήλουθας,
<rtc lang="grc" translate="no">εἰ δὴ τήνδε τε γαῖαν ἀνείρεαι. οὐδέ τι λίην
<rtc lang="grc" translate="no">οὕτω νώνυμός ἐστιν: ἴσασι δέ μιν μάλα πολλοί,
<rtc lang="grc" translate="no">ἠμὲν ὅσοι ναίουσι πρὸς ἠῶ τ' ἠέλιόν τε,
<rtc lang="grc" translate="no">ἠδ' ὅσσοι μετόπισθε ποτὶ ζόφον ἠερόεντα.
<rtc lang="grc" translate="no">ἦ τοι μὲν τρηχεῖα καὶ οὐχ ἱππήλατός ἐστιν,
<rtc lang="grc" translate="no">οὐδὲ λίην λυπρή, ἀτὰρ οὐδ' εὐρεῖα τέτυκται.
<rtc lang="grc" translate="no">ἐν μὲν γάρ οἱ σῖτος ἀθέσφατος, ἐν δέ τε οἶνος
<rtc lang="grc" translate="no">γίγνεται: αἰεὶ δ' ὄμβρος ἔχει τεθαλυῖά τ' ἐέρση:
<rtc lang="grc" translate="no">αἰγίβοτος δ' ἀγαθὴ καὶ βούβοτος: ἔστι μὲν ὕλη
<rtc lang="grc" translate="no">παντοίη, ἐν δ' ἀρδμοὶ ἐπηετανοὶ παρέασι.
<rtc lang="grc" translate="no">τῷ τοι, ξεῖν', Ἰθάκης γε καὶ ἐς Τροίην ὄνομ' ἵκει,
<rtc lang="grc" translate="no">τήν περ τηλοῦ φασὶν Ἀχαιί̈δος ἔμμεναι αἴης."</ruby>

<ruby><rtc lang="grc" translate="no">"ὣς φάτο, γήθησεν δὲ πολύτλας δῖος Ὀδυσσεύς,
<rtc lang="grc" translate="no">χαίρων ᾗ γαίῃ πατρωί̈ῃ, ὥς οἱ ἔειπε
<rtc lang="grc" translate="no">Παλλὰς Ἀθηναίη, κούρη Διὸς, αἰγιόχοιο:
<rtc lang="grc" translate="no">καί μιν φωνήσας ἔπεα πτερόεντα προσηύδα:
<rtc lang="grc" translate="no">οὐδ' ὅ γ' ἀληθέα εἶπε, πάλιν δ' ὅ γε λάζετο μῦθον,
<rtc lang="grc" translate="no">αἰεὶ ἐνὶ στήθεσσι νόον πολυκερδέα νωμῶν:</ruby>

<ruby><rtc lang="grc" translate="no">"πυνθανόμην Ἰθάκης γε καὶ ἐν Κρήτῃ εὐρείῃ,
<rtc lang="grc" translate="no">τηλοῦ ὑπὲρ πόντου: νῦν δ' εἰλήλουθα καὶ αὐτὸς
<rtc lang="grc" translate="no">χρήμασι σὺν τοίσδεσσι: λιπὼν δ' ἔτι παισὶ τοσαῦτα
<rtc lang="grc" translate="no">φεύγω, ἐπεὶ φίλον υἷα κατέκτανον Ἰδομενῆος,
<rtc lang="grc" translate="no">Ὀρσίλοχον πόδας ὠκύν, ὃς ἐν Κρήτῃ εὐρείῃ
<rtc lang="grc" translate="no">ἀνέρας ἀλφηστὰς νίκα ταχέεσσι πόδεσσιν,
<rtc lang="grc" translate="no">οὕνεκά με στερέσαι τῆς ληί̈δος ἤθελε πάσης
<rtc lang="grc" translate="no">Τρωϊάδος, τῆς εἵνεκ' ἐγὼ πάθον ἄλγεα θυμῷ,
<rtc lang="grc" translate="no">ἀνδρῶν τε πτολέμους ἀλεγεινά τε κύματα πείρων,
<rtc lang="grc" translate="no">οὕνεκ' ἄρ' οὐχ ᾧ πατρὶ χαριζόμενος θεράπευον
<rtc lang="grc" translate="no">δήμῳ ἔνι Τρώων, ἀλλ' ἄλλων ἦρχον ἑταίρων.
<rtc lang="grc" translate="no">τὸν μὲν ἐγὼ κατιόντα βάλον χαλκήρεϊ δουρὶ
<rtc lang="grc" translate="no">ἀγρόθεν, ἐγγὺς ὁδοῖο λοχησάμενος σὺν ἑταίρῳ:
<rtc lang="grc" translate="no">νὺξ δὲ μάλα δνοφερὴ κάτεχ' οὐρανόν, οὐδέ τις ἡμέας
<rtc lang="grc" translate="no">ἀνθρώπων ἐνόησε, λάθον δέ ἑ θυμὸν ἀπούρας.
<rtc lang="grc" translate="no">αὐτὰρ ἐπεὶ δὴ τόν γε κατέκτανον ὀξέϊ χαλκῷ,
<rtc lang="grc" translate="no">αὐτίκ' ἐγὼν ἐπὶ νῆα κιὼν Φοίνικας ἀγαυοὺς
<rtc lang="grc" translate="no">ἐλλισάμην, καί σφιν μενοεικέα ληί̈δα δῶκα:
<rtc lang="grc" translate="no">τούς μ' ἐκέλευσα Πύλονδε καταστῆσαι καὶ ἐφέσσαι
<rtc lang="grc" translate="no">ἢ εἰς Ἤλιδα δῖαν, ὅθι κρατέουσιν Ἐπειοί.
<rtc lang="grc" translate="no">ἀλλ' ἦ τοι σφέας κεῖθεν ἀπώσατο ἲς ἀνέμοιο
<rtc lang="grc" translate="no">πόλλ' ἀεκαζομένους, οὐδ' ἤθελον ἐξαπατῆσαι.
<rtc lang="grc" translate="no">κεῖθεν δὲ πλαγχθέντες ἱκάνομεν ἐνθάδε νυκτός.
<rtc lang="grc" translate="no">σπουδῇ δ' ἐς λιμένα προερέσσαμεν, οὐδέ τις ἡμῖν
<rtc lang="grc" translate="no">δόρπου μνῆστις ἔην, μάλα περ χατέουσιν ἑλέσθαι,
<rtc lang="grc" translate="no">ἀλλ' αὔτως ἀποβάντες ἐκείμεθα νηὸς ἅπαντες.
<rtc lang="grc" translate="no">ἔνθ' ἐμὲ μὲν γλυκὺς ὕπνος ἐπήλυθε κεκμηῶτα,
<rtc lang="grc" translate="no">οἱ δὲ χρήματ' ἐμὰ γλαφυρῆς ἐκ νηὸς ἑλόντες
<rtc lang="grc" translate="no">κάτθεσαν, ἔνθα περ αὐτὸς ἐπὶ ψαμάθοισιν ἐκείμην.
<rtc lang="grc" translate="no">οἱ δ' ἐς Σιδονίην εὖ ναιομένην ἀναβάντες
<rtc lang="grc" translate="no">ᾤχοντ': αὐτὰρ ἐγὼ λιπόμην ἀκαχήμενος ἦτορ."</ruby>

<ruby><rtc lang="grc" translate="no">ὣς φάτο, μείδησεν δὲ θεὰ γλαυκῶπις Ἀθήνη,
<rtc lang="grc" translate="no">χειρί τέ μιν κατέρεξε: δέμας δ' ἤϊκτο γυναικὶ
<rtc lang="grc" translate="no">καλῇ τε μεγάλῃ τε καὶ ἀγλαὰ ἔργα ἰδυίῃ:
<rtc lang="grc" translate="no">καί μιν φωνήσασ' ἔπεα πτερόεντα προσηύδα:</ruby>

<ruby><rtc lang="grc" translate="no">"κερδαλέος κ' εἴη καὶ ἐπίκλοπος ὅς σε παρέλθοι
<rtc lang="grc" translate="no">ἐν πάντεσσι δόλοισι, καὶ εἰ θεὸς ἀντιάσειε.
<rtc lang="grc" translate="no">σχέτλιε, ποικιλομῆτα, δόλων ἆτ', οὐκ ἄρ' ἔμελλες,
<rtc lang="grc" translate="no">οὐδ' ἐν σῇ περ ἐὼν γαίῃ, λήξειν ἀπατάων
<rtc lang="grc" translate="no">μύθων τε κλοπίων, οἵ τοι πεδόθεν φίλοι εἰσίν.
<rtc lang="grc" translate="no">ἀλλ' ἄγε, μηκέτι ταῦτα λεγώμεθα, εἰδότες ἄμφω
<rtc lang="grc" translate="no">κέρδε', ἐπεὶ σὺ μέν ἐσσι βροτῶν ὄχ' ἄριστος ἁπάντων
<rtc lang="grc" translate="no">βουλῇ καὶ μύθοισιν, ἐγὼ δ' ἐν πᾶσι θεοῖσι
<rtc lang="grc" translate="no">μήτι τε κλέομαι καὶ κέρδεσιν: οὐδὲ σύ γ' ἔγνως
<rtc lang="grc" translate="no">Παλλάδ' Ἀθηναίην, κούρην Διός, ἥ τέ τοι αἰεὶ
<rtc lang="grc" translate="no">ἐν πάντεσσι πόνοισι παρίσταμαι ἠδὲ φυλάσσω,
<rtc lang="grc" translate="no">καὶ δέ σε Φαιήκεσσι φίλον πάντεσσιν ἔθηκα,
<rtc lang="grc" translate="no">νῦν αὖ δεῦρ' ἱκόμην, ἵνα τοι σὺν μῆτιν ὑφήνω
<rtc lang="grc" translate="no">χρήματά τε κρύψω, ὅσα τοι Φαίηκες ἀγαυοὶ
<rtc lang="grc" translate="no">ὤπασαν οἴκαδ' ἰόντι ἐμῇ βουλῇ τε νόῳ τε,
<rtc lang="grc" translate="no">εἴπω θ' ὅσσα τοι αἶσα δόμοις ἔνι ποιητοῖσι
<rtc lang="grc" translate="no">κήδε' ἀνασχέσθαι: σὺ δὲ τετλάμεναι καὶ ἀνάγκῃ,
<rtc lang="grc" translate="no">μηδέ τῳ ἐκφάσθαι μήτ' ἀνδρῶν μήτε γυναικῶν,
<rtc lang="grc" translate="no">πάντων, οὕνεκ' ἄρ' ἦλθες ἀλώμενος, ἀλλὰ σιωπῇ
<rtc lang="grc" translate="no">πάσχειν ἄλγεα πολλά, βίας ὑποδέγμενος ἀνδρῶν."</ruby>

<ruby><rtc lang="grc" translate="no">τὴν δ' ἀπαμειβόμενος προσέφη πολύμητις Ὀδυσσεύς:
<rtc lang="grc" translate="no">"ἀργαλέον σε, θεά, γνῶναι βροτῷ ἀντιάσαντι,
<rtc lang="grc" translate="no">καὶ μάλ' ἐπισταμένῳ: σὲ γὰρ αὐτὴν παντὶ ἐί̈σκεις.
<rtc lang="grc" translate="no">τοῦτο δ' ἐγὼν εὖ οἶδ', ὅτι μοι πάρος ἠπίη ἦσθα,
<rtc lang="grc" translate="no">ἧος ἐνὶ Τροίῃ πολεμίζομεν υἷες Ἀχαιῶν.
<rtc lang="grc" translate="no">αὐτὰρ ἐπεὶ Πριάμοιο πόλιν διεπέρσαμεν αἰπήν,
<rtc lang="grc" translate="no">βῆμεν δ' ἐν νήεσσι, θεὸς δ' ἐκέδασσεν Ἀχαιούς,
<rtc lang="grc" translate="no">οὔ σέ γ' ἔπειτα ἴδον, κούρη Διός, οὐδ' ἐνόησα
<rtc lang="grc" translate="no">νηὸς ἐμῆς ἐπιβᾶσαν, ὅπως τί μοι ἄλγος ἀλάλκοις.
<rtc lang="grc" translate="no">ἀλλ' αἰεὶ φρεσὶν ᾗσιν ἔχων δεδαϊγμένον ἦτορ
<rtc lang="grc" translate="no">ἠλώμην, ἧός με θεοὶ κακότητος ἔλυσαν:
<rtc lang="grc" translate="no">πρίν γ' ὅτε Φαιήκων ἀνδρῶν ἐν πίονι δήμῳ
<rtc lang="grc" translate="no">θάρσυνάς τε ἔπεσσι καὶ ἐς πόλιν ἤγαγες αὐτή.
<rtc lang="grc" translate="no">νῦν δέ σε πρὸς πατρὸς γουνάζομαι--οὐ γὰρ ὀί̈ω
<rtc lang="grc" translate="no">ἥκειν εἰς Ἰθάκην εὐδείελον, ἀλλά τιν' ἄλλην
<rtc lang="grc" translate="no">γαῖαν ἀναστρέφομαι: σὲ δὲ κερτομέουσαν ὀί̈ω
<rtc lang="grc" translate="no">ταῦτ' ἀγορευέμεναι, ἵν' ἐμὰς φρένας ἠπεροπεύσῃς--
<rtc lang="grc" translate="no">εἰπέ μοι εἰ ἐτεόν γε φίλην ἐς πατρίδ' ἱκάνω."
<rtc lang="grc" translate="no">τὸν δ' ἠμείβετ' ἔπειτα θεὰ γλαυκῶπις Ἀθήνη:
<rtc lang="grc" translate="no">"αἰεί τοι τοιοῦτον ἐνὶ στήθεσσι νόημα:
<rtc lang="grc" translate="no">τῷ σε καὶ οὐ δύναμαι προλιπεῖν δύστηνον ἐόντα,
<rtc lang="grc" translate="no">οὕνεκ' ἐπητής ἐσσι καὶ ἀγχίνοος καὶ ἐχέφρων.
<rtc lang="grc" translate="no">ἀσπασίως γάρ κ' ἄλλος ἀνὴρ ἀλαλήμενος ἐλθὼν
<rtc lang="grc" translate="no">ἵετ' ἐνὶ μεγάροις ἰδέειν παῖδάς τ' ἄλοχόν τε:
<rtc lang="grc" translate="no">σοὶ δ' οὔ πω φίλον ἐστὶ δαήμεναι οὐδὲ πυθέσθαι,
<rtc lang="grc" translate="no">πρίν γ' ἔτι σῆς ἀλόχου πειρήσεαι, ἥ τέ τοι αὔτως
<rtc lang="grc" translate="no">ἧσται ἐνὶ μεγάροισιν, ὀϊζυραὶ δέ οἱ αἰεὶ
<rtc lang="grc" translate="no">φθίνουσιν νύκτες τε καὶ ἤματα δάκρυ χεούσῃ.
<rtc lang="grc" translate="no">αὐτὰρ ἐγὼ τὸ μὲν οὔ ποτ' ἀπίστεον, ἀλλ' ἐνὶ θυμῷ
<rtc lang="grc" translate="no">ᾔδε', ὃ νοστήσεις ὀλέσας ἄπο πάντας ἑταίρους:
<rtc lang="grc" translate="no">ἀλλά τοι οὐκ ἐθέλησα Ποσειδάωνι μάχεσθαι
<rtc lang="grc" translate="no">πατροκασιγνήτῳ, ὅς τοι κότον ἔνθετο θυμῷ,
<rtc lang="grc" translate="no">χωόμενος ὅτι οἱ υἱὸν φίλον ἐξαλάωσας.
<rtc lang="grc" translate="no">ἀλλ' ἄγε τοι δείξω Ἰθάκης ἕδος, ὄφρα πεποίθῃς.
<rtc lang="grc" translate="no">Φόρκυνος μὲν ὅδ' ἐστὶ λιμήν, ἁλίοιο γέροντος,
<rtc lang="grc" translate="no">ἥδε δ' ἐπὶ κρατὸς λιμένος τανύφυλλος ἐλαίη:
<rtc lang="grc" translate="no">ἀγχόθι δ' αὐτῆς ἄντρον ἐπήρατον ἠεροειδές,
<rtc lang="grc" translate="no">ἱρὸν νυμφάων, αἳ νηϊάδες καλέονται:
<rtc lang="grc" translate="no">τοῦτο δέ τοι σπέος ἐστὶ κατηρεφές, ἔνθα σὺ πολλὰς
<rtc lang="grc" translate="no">ἔρδεσκες νύμφῃσι τεληέσσας ἑκατόμβας:
<rtc lang="grc" translate="no">τοῦτο δὲ Νήριτόν ἐστιν ὄρος καταειμένον ὕλῃ."</ruby>

<ruby><rtc lang="grc" translate="no">ὣς εἰποῦσα θεὰ σκέδασ' ἠέρα, εἴσατο δὲ χθών:
<rtc lang="grc" translate="no">γήθησέν τ' ἄρ' ἔπειτα πολύτλας δῖος Ὀδυσσεύς,
<rtc lang="grc" translate="no">χαίρων ᾗ γαίῃ, κύσε δὲ ζείδωρον ἄρουραν.
<rtc lang="grc" translate="no">αὐτίκα δὲ νύμφῃς ἠρήσατο, χεῖρας ἀνασχών:</ruby>

<ruby><rtc lang="grc" translate="no">"νύμφαι νηϊάδες, κοῦραι Διός, οὔ ποτ' ἐγώ γε
<rtc lang="grc" translate="no">ὄψεσθ' ὔμμ' ἐφάμην: νῦν δ' εὐχωλῇς ἀγανῇσι
<rtc lang="grc" translate="no">χαίρετ': ἀτὰρ καὶ δῶρα διδώσομεν, ὡς τὸ πάρος περ,
<rtc lang="grc" translate="no">αἴ κεν ἐᾷ πρόφρων με Διὸς θυγάτηρ ἀγελείη
<rtc lang="grc" translate="no">αὐτόν τε ζώειν καί μοι φίλον υἱὸν ἀέξῃ."</ruby>

<ruby><rtc lang="grc" translate="no">τὸν δ' αὖτε προσέειπε θεὰ γλαυκῶπις Ἀθήνη:
<rtc lang="grc" translate="no">"θάρσει, μή τοι ταῦτα μετὰ φρεσὶ σῇσι μελόντων.
<rtc lang="grc" translate="no">ἀλλὰ χρήματα μὲν μυχῷ ἄντρου θεσπεσίοιο
<rtc lang="grc" translate="no">θείμεν αὐτίκα νῦν, ἵνα περ τάδε τοι σόα μίμνῃ:
<rtc lang="grc" translate="no">αὐτοὶ δὲ φραζώμεθ' ὅπως ὄχ' ἄριστα γένηται."
<rtc lang="grc" translate="no">ὣς εἰποῦσα θεὰ δῦνε σπέος ἠεροειδές,
<rtc lang="grc" translate="no">μαιομένη κευθμῶνας ἀνὰ σπέος: αὐτὰρ Ὀδυσσεὺς
<rtc lang="grc" translate="no">ἆσσον πάντ' ἐφόρει, χρυσὸν καὶ ἀτειρέα χαλκὸν
<rtc lang="grc" translate="no">εἵματά τ' εὐποίητα, τά οἱ Φαίηκες ἔδωκαν.
<rtc lang="grc" translate="no">καὶ τὰ μὲν εὖ κατέθηκε, λίθον δ' ἐπέθηκε θύρῃσι
<rtc lang="grc" translate="no">Παλλὰς Ἀθηναίη, κούρη Διὸς αἰγιόχοιο.
<rtc lang="grc" translate="no">τὼ δὲ καθεζομένω ἱερῆς παρὰ πυθμέν' ἐλαίης
<rtc lang="grc" translate="no">φραζέσθην μνηστῆρσιν ὑπερφιάλοισιν ὄλεθρον.
<rtc lang="grc" translate="no">τοῖσι δὲ μύθων ἦρχε θεὰ γλαυκῶπις Ἀθήνη:</ruby>

<ruby><rtc lang="grc" translate="no">"διογενὲς Λαερτιάδη, πολυμήχαν' Ὀδυσσεῦ,
<rtc lang="grc" translate="no">φράζευ ὅπως μνηστῆρσιν ἀναιδέσι χεῖρας ἐφήσεις,
<rtc lang="grc" translate="no">οἳ δή τοι τρίετες μέγαρον κάτα κοιρανέουσι,
<rtc lang="grc" translate="no">μνώμενοι ἀντιθέην ἄλοχον καὶ ἕδνα διδόντες:
<rtc lang="grc" translate="no">ἡ δὲ σὸν αἰεὶ νόστον ὀδυρομένη κατὰ θυμὸν
<rtc lang="grc" translate="no">πάντας μέν ῥ' ἔλπει καὶ ὑπίσχεται ἀνδρὶ ἑκάστῳ,
<rtc lang="grc" translate="no">ἀγγελίας προϊεῖσα, νόος δέ οἱ ἄλλα μενοινᾷ."</ruby>

<ruby><rtc lang="grc" translate="no">τὴν δ' ἀπαμειβόμενος προσέφη πολύμητις Ὀδυσσεύς:
<rtc lang="grc" translate="no">"ὢ πόποι, ἦ μάλα δὴ Ἀγαμέμνονος Ἀτρεί̈δαο
<rtc lang="grc" translate="no">φθίσεσθαι κακὸν οἶτον ἐνὶ μεγάροισιν ἔμελλον,
<rtc lang="grc" translate="no">εἰ μή μοι σὺ ἕκαστα, θεά, κατὰ μοῖραν ἔειπες.
<rtc lang="grc" translate="no">ἀλλ' ἄγε μῆτιν ὕφηνον, ὅπως ἀποτίσομαι αὐτούς:
<rtc lang="grc" translate="no">πὰρ δέ μοι αὐτὴ στῆθι, μένος πολυθαρσὲς ἐνεῖσα,
<rtc lang="grc" translate="no">οἷον ὅτε Τροίης λύομεν λιπαρὰ κρήδεμνα.
<rtc lang="grc" translate="no">αἴ κέ μοι ὣς μεμαυῖα παρασταίης, γλαυκῶπι,
<rtc lang="grc" translate="no">καί κε τριηκοσίοισιν ἐγὼν ἄνδρεσσι μαχοίμην
<rtc lang="grc" translate="no">σὺν σοί, πότνα θεά, ὅτε μοι πρόφρασσ' ἐπαρήγοις."</ruby>

<ruby><rtc lang="grc" translate="no">τὸν δ' ἠμείβετ' ἔπειτα θεὰ γλαυκῶπις Ἀθήνη:
<rtc lang="grc" translate="no">"καὶ λίην τοι ἐγώ γε παρέσσομαι, οὐδέ με λήσεις,
<rtc lang="grc" translate="no">ὁππότε κεν δὴ ταῦτα πενώμεθα: καί τιν' ὀί̈ω
<rtc lang="grc" translate="no">αἵματί τ' ἐγκεφάλῳ τε παλαξέμεν ἄσπετον οὖδας
<rtc lang="grc" translate="no">ἀνδρῶν μνηστήρων, οἵ τοι βίοτον κατέδουσιν.
<rtc lang="grc" translate="no">ἀλλ' ἄγε σ' ἄγνωστον τεύξω πάντεσσι βροτοῖσι:
<rtc lang="grc" translate="no">κάρψω μὲν χρόα καλὸν ἐνὶ γναμπτοῖσι μέλεσσι,
<rtc lang="grc" translate="no">ξανθὰς δ' ἐκ κεφαλῆς ὀλέσω τρίχας, ἀμφὶ δὲ λαῖφος
<rtc lang="grc" translate="no">ἕσσω ὅ κε στυγέῃσιν ἰδὼν ἄνθρωπον ἔχοντα,
<rtc lang="grc" translate="no">κνυζώσω δέ τοι ὄσσε πάρος περικαλλέ' ἐόντε,
<rtc lang="grc" translate="no">ὡς ἂν ἀεικέλιος πᾶσι μνηστῆρσι φανήῃς
<rtc lang="grc" translate="no">σῇ τ' ἀλόχῳ καὶ παιδί, τὸν ἐν μεγάροισιν ἔλειπες.
<rtc lang="grc" translate="no">αὐτὸς δὲ πρώτιστα συβώτην εἰσαφικέσθαι,
<rtc lang="grc" translate="no">ὅς τοι ὑῶν ἐπίουρος, ὁμῶς δέ τοι ἤπια οἶδε,
<rtc lang="grc" translate="no">παῖδά τε σὸν φιλέει καὶ ἐχέφρονα Πηνελόπειαν.
<rtc lang="grc" translate="no">δήεις τόν γε σύεσσι παρήμενον: αἱ δὲ νέμονται
<rtc lang="grc" translate="no">πὰρ Κόρακος πέτρῃ ἐπί τε κρήνῃ Ἀρεθούσῃ,
<rtc lang="grc" translate="no">ἔσθουσαι βάλανον μενοεικέα καὶ μέλαν ὕδωρ
<rtc lang="grc" translate="no">πίνουσαι, τά θ' ὕεσσι τρέφει τεθαλυῖαν ἀλοιφήν.
<rtc lang="grc" translate="no">ἔνθα μένειν καὶ πάντα παρήμενος ἐξερέεσθαι,
<rtc lang="grc" translate="no">ὄφρ' ἂν ἐγὼν ἔλθω Σπάρτην ἐς καλλιγύναικα
<rtc lang="grc" translate="no">Τηλέμαχον καλέουσα, τεὸν φίλον υἱόν, Ὀδυσσεῦ:
<rtc lang="grc" translate="no">ὅς τοι ἐς εὐρύχορον Λακεδαίμονα πὰρ Μενέλαον
<rtc lang="grc" translate="no">ᾤχετο πευσόμενος μετὰ σὸν κλέος, εἴ που ἔτ' εἴης."
<rtc lang="grc" translate="no">τὴν δ' ἀπαμειβόμενος προσέφη πολύμητις Ὀδυσσεύς:
<rtc lang="grc" translate="no">"τίπτε τ' ἄρ' οὔ οἱ ἔειπες, ἐνὶ φρεσὶ πάντα ἰδυῖα;
<rtc lang="grc" translate="no">ἦ ἵνα που καὶ κεῖνος ἀλώμενος ἄλγεα πάσχῃ
<rtc lang="grc" translate="no">πόντον ἐπ' ἀτρύγετον: βίοτον δέ οἱ ἄλλοι ἔδουσι;"
<rtc lang="grc" translate="no">τὸν δ' ἠμείβετ' ἔπειτα θεὰ γλαυκῶπις Ἀθήνη:
<rtc lang="grc" translate="no">"μὴ δή τοι κεῖνός γε λίην ἐνθύμιος ἔστω.
<rtc lang="grc" translate="no">αὐτή μιν πόμπευον, ἵνα κλέος ἐσθλὸν ἄροιτο
<rtc lang="grc" translate="no">κεῖσ' ἐλθών: ἀτὰρ οὔ τιν' ἔχει πόνον, ἀλλὰ ἕκηλος
<rtc lang="grc" translate="no">ἧσται ἐν Ἀτρεί̈δαο δόμοις, παρὰ δ' ἄσπετα κεῖται.
<rtc lang="grc" translate="no">ἦ μέν μιν λοχόωσι νέοι σὺν νηὶ̈ μελαίνῃ,
<rtc lang="grc" translate="no">ἱέμενοι κτεῖναι, πρὶν πατρίδα γαῖαν ἱκέσθαι:
<rtc lang="grc" translate="no">ἀλλὰ τά γ' οὐκ ὀί̈ω, πρὶν καί τινα γαῖα καθέξει
<rtc lang="grc" translate="no">ἀνδρῶν μνηστήρων, οἵ τοι βίοτον κατέδουσιν."</ruby>

<ruby><rtc lang="grc" translate="no">ὣς ἄρα μιν φαμένη ῥάβδῳ ἐπεμάσσατ' Ἀθήνη.
<rtc lang="grc" translate="no">κάρψεν μὲν χρόα καλὸν ἐνὶ γναμπτοῖσι μέλεσσι,
<rtc lang="grc" translate="no">ξανθὰς δ' ἐκ κεφαλῆς ὄλεσε τρίχας, ἀμφὶ δὲ δέρμα
<rtc lang="grc" translate="no">πάντεσσιν μελέεσσι παλαιοῦ θῆκε γέροντος,
<rtc lang="grc" translate="no">κνύζωσεν δέ οἱ ὄσσε πάρος περικαλλέ' ἐόντε:
<rtc lang="grc" translate="no">ἀμφὶ δέ μιν ῥάκος ἄλλο κακὸν βάλεν ἠδὲ χιτῶνα,
<rtc lang="grc" translate="no">ῥωγαλέα ῥυπόωντα, κακῷ μεμορυγμένα καπνῷ:
<rtc lang="grc" translate="no">ἀμφὶ δέ μιν μέγα δέρμα ταχείης ἕσσ' ἐλάφοιο,
<rtc lang="grc" translate="no">ψιλόν: δῶκε δέ οἱ σκῆπτρον καὶ ἀεικέα πήρην,
<rtc lang="grc" translate="no">πυκνὰ ῥωγαλέην: ἐν δὲ στρόφος ἦεν ἀορτήρ.</ruby>

<ruby><rtc lang="grc" translate="no">τώ γ' ὣς βουλεύσαντε διέτμαγεν. ἡ μὲν ἔπειτα
<rtc lang="grc" translate="no">ἐς Λακεδαίμονα δῖαν ἔβη μετὰ παῖδ' Ὀδυσῆος.</ruby>
</ol>

<nav>
	<a href="#!/odyssey/" rel="contents">Table of Contents</a>
	<a href="#!/odyssey/book12/" rel="next">Previous</a>
	<a href="#!/odyssey/book14/" rel="next">Next</a>
</nav>
</section>

<!--#include file="../copyright.html" -->
</article>
