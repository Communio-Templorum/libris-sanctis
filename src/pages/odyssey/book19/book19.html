<article itemscope itemtype="http://schema.org/Book http://schema.org/PublicationVolume">
<!--#include file="../meta.html" -->

<section itemscope itemtype="http://schema.org/Book http://schema.org/PublicationIssue">
<nav>
	<a href="#!/odyssey/" rel="contents">Table of Contents</a>
	<a href="#!/odyssey/book18/" rel="next">Previous</a>
	<a href="#!/odyssey/book20/" rel="next">Next</a>
</nav>
<meta itemprop="issueNumber" content="19" />
<h3 itemprop="name">Book 19</h3>

<!--#include file="../../../includes/greek.html" -->

<ol>
<ruby><rtc lang="grc" translate="no">αὐτὰρ ὁ ἐν μεγάρῳ ὑπελείπετο δῖος Ὀδυσσεύς,
<rtc lang="grc" translate="no">μνηστήρεσσι φόνον σὺν Ἀθήνῃ μερμηρίζων:
<rtc lang="grc" translate="no">αἶψα δὲ Τηλέμαχον ἔπεα πτερόεντα προσηύδα:</ruby>

<ruby><rtc lang="grc" translate="no">"Τηλέμαχε, χρὴ τεύχε' ἀρήϊα κατθέμεν εἴσω
<rtc lang="grc" translate="no">πάντα μάλ': αὐτὰρ μνηστῆρας μαλακοῖς ἐπέεσσι
<rtc lang="grc" translate="no">παρφάσθαι, ὅτε κέν σε μεταλλῶσιν ποθέοντες:
<rtc lang="grc" translate="no">'ἐκ καπνοῦ κατέθηκ', ἐπεὶ οὐκέτι τοῖσιν ἐῴκει
<rtc lang="grc" translate="no">οἷά ποτε Τροίηνδε κιὼν κατέλειπεν Ὀδυσσεύς,
<rtc lang="grc" translate="no">ἀλλὰ κατῄκισται, ὅσσον πυρὸς ἵκετ' ἀϋτμή.
<rtc lang="grc" translate="no">πρὸς δ' ἔτι καὶ τόδε μεῖζον ἐνὶ φρεσὶν ἔβαλε δαίμων
<rtc lang="grc" translate="no">μή πως οἰνωθέντες, ἔριν στήσαντες ἐν ὑμῖν,
<rtc lang="grc" translate="no">ἀλλήλους τρώσητε καταισχύνητέ τε δαῖτα
<rtc lang="grc" translate="no">καὶ μνηστύν: αὐτὸς γὰρ ἐφέλκεται ἄνδρα σίδηρος.'"</ruby>

<ruby><rtc lang="grc" translate="no">ὣς φάτο, Τηλέμαχος δὲ φίλῳ ἐπεπείθετο πατρί,
<rtc lang="grc" translate="no">ἐκ δὲ καλεσσάμενος προσέφη τροφὸν Εὐρύκλειαν:</ruby>

<ruby><rtc lang="grc" translate="no">"μαῖ', ἄγε δή μοι ἔρυξον ἐνὶ μεγάροισι γυναῖκας,
<rtc lang="grc" translate="no">ὄφρα κεν ἐς θάλαμον καταθείομαι ἔντεα πατρὸς
<rtc lang="grc" translate="no">καλά, τά μοι κατὰ οἶκον ἀκηδέα καπνὸς ἀμέρδει
<rtc lang="grc" translate="no">πατρὸς ἀποιχομένοιο: ἐγὼ δ' ἔτι νήπιος ἦα.
<rtc lang="grc" translate="no">νῦν δ' ἐθέλω καταθέσθαι, ἵν' οὐ πυρὸς ἵξετ' ἀϋτμή."</ruby>

<ruby><rtc lang="grc" translate="no">τὸν δ' αὖτε προσέειπε φίλη τροφὸς Εὐρύκλεια:
<rtc lang="grc" translate="no">"αἲ γὰρ δή ποτε, τέκνον, ἐπιφροσύνας ἀνέλοιο
<rtc lang="grc" translate="no">οἴκου κήδεσθαι καὶ κτήματα πάντα φυλάσσειν.
<rtc lang="grc" translate="no">ἀλλ' ἄγε, τίς τοι ἔπειτα μετοιχομένη φάος οἴσει;
<rtc lang="grc" translate="no">δμῳὰς δ' οὐκ εἴας προβλωσκέμεν, αἵ κεν ἔφαινον."</ruby>

<ruby><rtc lang="grc" translate="no">τὴν δ' αὖ Τηλέμαχος πεπνυμένος ἀντίον ηὔδα:
<rtc lang="grc" translate="no">"ξεῖνος ὅδ': οὐ γὰρ ἀεργὸν ἀνέξομαι ὅς κεν ἐμῆς γε
<rtc lang="grc" translate="no">χοίνικος ἅπτηται, καὶ τηλόθεν εἰληλουθώς."</ruby>

<ruby><rtc lang="grc" translate="no">ὣς ἄρ' ἐφώνησεν, τῇ δ' ἄπτερος ἔπλετο μῦθος.
<rtc lang="grc" translate="no">κλήϊσεν δὲ θύρας μεγάρων εὖ ναιεταόντων.
<rtc lang="grc" translate="no">τὼ δ' ἄρ' ἀναί̈ξαντ' Ὀδυσεὺς καὶ φαίδιμος υἱὸς
<rtc lang="grc" translate="no">ἐσφόρεον κόρυθάς τε καὶ ἀσπίδας ὀμφαλοέσσας
<rtc lang="grc" translate="no">ἔγχεά τ' ὀξυόεντα: πάροιθε δὲ Παλλὰς Ἀθήνη,
<rtc lang="grc" translate="no">χρύσεον λύχνον ἔχουσα, φάος περικαλλὲς ἐποίει.
<rtc lang="grc" translate="no">δὴ τότε Τηλέμαχος προσεφώνεεν ὃν πατέρ' αἶψα:</ruby>

<ruby><rtc lang="grc" translate="no">"ὦ πάτερ, ἦ μέγα θαῦμα τόδ' ὀφθαλμοῖσιν ὁρῶμαι.
<rtc lang="grc" translate="no">ἔμπης μοι τοῖχοι μεγάρων καλαί τε μεσόδμαι,
<rtc lang="grc" translate="no">εἰλάτιναί τε δοκοί, καὶ κίονες ὑψόσ' ἔχοντες
<rtc lang="grc" translate="no">φαίνοντ' ὀφθαλμοῖς ὡς εἰ πυρὸς αἰθομένοιο.
<rtc lang="grc" translate="no">ἦ μάλα τις θεὸς ἔνδον, οἳ οὐρανὸν εὐρὺν ἔχουσι."</ruby>

<ruby><rtc lang="grc" translate="no">τὸν δ' ἀπαμειβόμενος προσέφη πολύμητις Ὀδυσσεύς:
<rtc lang="grc" translate="no">"σίγα καὶ κατὰ σὸν νόον ἴσχανε μηδ' ἐρέεινε:
<rtc lang="grc" translate="no">αὕτη τοι δίκη ἐστὶ θεῶν, οἳ Ὄλυμπον ἔχουσιν.
<rtc lang="grc" translate="no">ἀλλὰ σὺ μὲν κατάλεξαι, ἐγὼ δ' ὑπολείψομαι αὐτοῦ,
<rtc lang="grc" translate="no">ὄφρα κ' ἔτι δμῳὰς καὶ μητέρα σὴν ἐρεθίζω:
<rtc lang="grc" translate="no">ἡ δέ μ' ὀδυρομένη εἰρήσεται ἀμφὶς ἕκαστα."
<rtc lang="grc" translate="no">ὣς φάτο, Τηλέμαχος δὲ διὲκ μεγάροιο βεβήκει
<rtc lang="grc" translate="no">κείων ἐς θάλαμον, δαί̈δων ὕπο λαμπομενάων,
<rtc lang="grc" translate="no">ἔνθα πάρος κοιμᾶθ', ὅτε μιν γλυκὺς ὕπνος ἱκάνοι:
<rtc lang="grc" translate="no">ἔνθ' ἄρα καὶ τότ' ἔλεκτο καὶ Ἠῶ δῖαν ἔμιμνεν.
<rtc lang="grc" translate="no">αὐτὰρ ὁ ἐν μεγάρῳ ὑπελείπετο δῖος Ὀδυσσεύς,
<rtc lang="grc" translate="no">μνηστήρεσσι φόνον σὺν Ἀθήνῃ μερμηρίζων.</ruby>

<ruby><rtc lang="grc" translate="no">ἡ δ' ἴεν ἐκ θαλάμοιο περίφρων Πηνελόπεια,
<rtc lang="grc" translate="no">Ἀρτέμιδι ἰκέλη ἠὲ χρυσέῃ Ἀφροδίτῃ.
<rtc lang="grc" translate="no">τῇ παρὰ μὲν κλισίην πυρὶ κάτθεσαν, ἔνθ' ἄρ' ἐφῖζε,
<rtc lang="grc" translate="no">δινωτὴν ἐλέφαντι καὶ ἀργύρῳ: ἥν ποτε τέκτων
<rtc lang="grc" translate="no">ποίησ' Ἰκμάλιος, καὶ ὑπὸ θρῆνυν ποσὶν ἧκε
<rtc lang="grc" translate="no">προσφυέ' ἐξ αὐτῆς, ὅθ' ἐπὶ μέγα βάλλετο κῶας.
<rtc lang="grc" translate="no">ἔνθα καθέζετ' ἔπειτα περίφρων Πηνελόπεια.
<rtc lang="grc" translate="no">ἦλθον δὲ δμῳαὶ λευκώλενοι ἐκ μεγάροιο.
<rtc lang="grc" translate="no">αἱ δ' ἀπὸ μὲν σῖτον πολὺν ᾕρεον ἠδὲ τραπέζας
<rtc lang="grc" translate="no">καὶ δέπα, ἔνθεν ἄρ' ἄνδρες ὑπερμενέοντες ἔπινον:
<rtc lang="grc" translate="no">πῦρ δ' ἀπὸ λαμπτήρων χαμάδις βάλον, ἄλλα δ' ἐπ' αὐτῶν
<rtc lang="grc" translate="no">νήησαν ξύλα πολλά, φόως ἔμεν ἠδὲ θέρεσθαι.
<rtc lang="grc" translate="no">ἡ δ' Ὀδυσῆ' ἐνένιπε Μελανθὼ δεύτερον αὖτις:
<rtc lang="grc" translate="no">"ξεῖν', ἔτι καὶ νῦν ἐνθάδ' ἀνιήσεις διὰ νύκτα
<rtc lang="grc" translate="no">δινεύων κατὰ οἶκον, ὀπιπεύσεις δὲ γυναῖκας;
<rtc lang="grc" translate="no">ἀλλ' ἔξελθε θύραζε, τάλαν, καὶ δαιτὸς ὄνησο:
<rtc lang="grc" translate="no">ἢ τάχα καὶ δαλῷ βεβλημένος εἶσθα θύραζε."</ruby>

<ruby><rtc lang="grc" translate="no">τὴν δ' ἄρ' ὑπόδρα ἰδὼν προσέφη πολύμητις Ὀδυσσεύς:
<rtc lang="grc" translate="no">"δαιμονίη, τί μοι ὧδ' ἐπέχεις κεκοτηότι θυμῷ;
<rtc lang="grc" translate="no">ἦ ὅτι δὴ ῥυπόω, κακὰ δὲ χροὶ̈ εἵματα εἷμαι,
<rtc lang="grc" translate="no">πτωχεύω δ' ἀνὰ δῆμον; ἀναγκαίη γὰρ ἐπείγει.
<rtc lang="grc" translate="no">τοιοῦτοι πτωχοὶ καὶ ἀλήμονες ἄνδρες ἔασι
<rtc lang="grc" translate="no">καὶ γὰρ ἐγώ ποτε οἶκον ἐν ἀνθρώποισιν ἔναιον
<rtc lang="grc" translate="no">ὄλβιος ἀφνειὸν καὶ πολλάκι δόσκον ἀλήτῃ,
<rtc lang="grc" translate="no">τοίῳ ὁποῖος ἔοι καὶ ὅτευ κεχρημένος ἔλθοι:
<rtc lang="grc" translate="no">ἦσαν δὲ δμῶες μάλα μυρίοι, ἄλλα τε πολλὰ
<rtc lang="grc" translate="no">οἷσίν τ' εὖ ζώουσι καὶ ἀφνειοὶ καλέονται.
<rtc lang="grc" translate="no">ἀλλὰ Ζεὺς ἀλάπαξε Κρονίων: ἤθελε γάρ που:
<rtc lang="grc" translate="no">τῷ νῦν μήποτε καὶ σύ, γύναι, ἀπὸ πᾶσαν ὀλέσσῃς
<rtc lang="grc" translate="no">ἀγλαί̈ην, τῇ νῦν γε μετὰ δμῳῇσι κέκασσαι:
<rtc lang="grc" translate="no">μή πώς τοι δέσποινα κοτεσσαμένη χαλεπήνῃ,
<rtc lang="grc" translate="no">ἢ Ὀδυσεὺς ἔλθῃ: ἔτι γὰρ καὶ ἐλπίδος αἶσα.
<rtc lang="grc" translate="no">εἰ δ' ὁ μὲν ὣς ἀπόλωλε καὶ οὐκέτι νόστιμός ἐστιν,
<rtc lang="grc" translate="no">ἀλλ' ἤδη παῖς τοῖος Ἀπόλλωνός γε ἕκητι,
<rtc lang="grc" translate="no">Τηλέμαχος: τὸν δ' οὔ τις ἐνὶ μεγάροισι γυναικῶν
<rtc lang="grc" translate="no">λήθει ἀτασθάλλουσ', ἐπεὶ οὐκέτι τηλίκος ἐστίν."
<rtc lang="grc" translate="no">ὣς φάτο, τοῦ δ' ἤκουσε περίφρων Πηνελόπεια,
<rtc lang="grc" translate="no">ἀμφίπολον δ' ἐνένιπεν ἔπος τ' ἔφατ' ἔκ τ' ὀνόμαζε:</ruby>

<ruby><rtc lang="grc" translate="no">"πάντως, θαρσαλέη, κύον ἀδεές, οὔ τί με λήθεις
<rtc lang="grc" translate="no">ἔρδουσα μέγα ἔργον, ὃ σῇ κεφαλῇ ἀναμάξεις:
<rtc lang="grc" translate="no">πάντα γὰρ εὖ ᾔδησθ', ἐπεὶ ἐξ ἐμεῦ ἔκλυες αὐτῆς
<rtc lang="grc" translate="no">ὡς τὸν ξεῖνον ἔμελλον ἐνὶ μεγάροισιν ἐμοῖσιν
<rtc lang="grc" translate="no">ἀμφὶ πόσει εἴρεσθαι, ἐπεὶ πυκινῶς ἀκάχημαι."</ruby>

<ruby><rtc lang="grc" translate="no">ἦ ῥα καὶ Εὐρυνόμην ταμίην πρὸς μῦθον ἔειπεν:
<rtc lang="grc" translate="no">"Εὐρυνόμη, φέρε δὴ δίφρον καὶ κῶας ἐπ' αὐτοῦ,
<rtc lang="grc" translate="no">ὄφρα καθεζόμενος εἴπῃ ἔπος ἠδ' ἐπακούσῃ
<rtc lang="grc" translate="no">ὁ ξεῖνος ἐμέθεν: ἐθέλω δέ μιν ἐξερέεσθαι."
<rtc lang="grc" translate="no">ὣς ἔφαθ', ἡ δὲ μάλ' ὀτραλέως κατέθηκε φέρουσα
<rtc lang="grc" translate="no">δίφρον ἐύ̈ξεστον καὶ ἐπ' αὐτῷ κῶας ἔβαλλεν:
<rtc lang="grc" translate="no">ἔνθα καθέζετ' ἔπειτα πολύτλας δῖος Ὀδυσσεύς.
<rtc lang="grc" translate="no">τοῖσι δὲ μύθων ἦρχε περίφρων Πηνελόπεια:</ruby>

<ruby><rtc lang="grc" translate="no">"ξεῖνε, τὸ μέν σε πρῶτον ἐγὼν εἰρήσομαι αὐτή:
<rtc lang="grc" translate="no">τίς πόθεν εἶς ἀνδρῶν; πόθι τοι πόλις ἠδὲ τοκῆες;"</ruby>

<ruby><rtc lang="grc" translate="no">τὴν δ' ἀπαμειβόμενος προσέφη πολύμητις Ὀδυσσεύς:
<rtc lang="grc" translate="no">"ὦ γύναι, οὐκ ἄν τίς σε βροτῶν ἐπ' ἀπείρονα γαῖαν
<rtc lang="grc" translate="no">νεικέοι: ἦ γάρ σευ κλέος οὐρανὸν εὐρὺν ἱκάνει,
<rtc lang="grc" translate="no">ὥς τέ τευ ἢ βασιλῆος ἀμύμονος, ὅς τε θεουδὴς
<rtc lang="grc" translate="no">ἀνδράσιν ἐν πολλοῖσι καὶ ἰφθίμοισιν ἀνάσσων
<rtc lang="grc" translate="no">εὐδικίας ἀνέχῃσι, φέρῃσι δὲ γαῖα μέλαινα
<rtc lang="grc" translate="no">πυροὺς καὶ κριθάς, βρίθῃσι δὲ δένδρεα καρπῷ,
<rtc lang="grc" translate="no">τίκτῃ δ' ἔμπεδα μῆλα, θάλασσα δὲ παρέχῃ ἰχθῦς
<rtc lang="grc" translate="no">ἐξ εὐηγεσίης, ἀρετῶσι δὲ λαοὶ ὑπ' αὐτοῦ.
<rtc lang="grc" translate="no">τῷ ἐμὲ νῦν τὰ μὲν ἄλλα μετάλλα σῷ ἐνὶ οἴκῳ,
<rtc lang="grc" translate="no">μηδ' ἐμὸν ἐξερέεινε γένος καὶ πατρίδα γαῖαν,
<rtc lang="grc" translate="no">μή μοι μᾶλλον θυμὸν ἐνιπλήσῃς ὀδυνάων
<rtc lang="grc" translate="no">μνησαμένῳ μάλα δ' εἰμὶ πολύστονος: οὐδέ τί με χρὴ
<rtc lang="grc" translate="no">οἴκῳ ἐν ἀλλοτρίῳ γοόωντά τε μυρόμενόν τε
<rtc lang="grc" translate="no">ἧσθαι, ἐπεὶ κάκιον πενθήμεναι ἄκριτον αἰεί:
<rtc lang="grc" translate="no">μή τίς μοι δμῳῶν νεμεσήσεται, ἠὲ σύ γ' αὐτή,
<rtc lang="grc" translate="no">φῇ δὲ δακρυπλώειν βεβαρηότα με φρένας οἴνῳ."</ruby>

<ruby><rtc lang="grc" translate="no">τὸν δ' ἠμείβετ' ἔπειτα περίφρων Πηνελόπεια:
<rtc lang="grc" translate="no">"ξεῖν', ἦ τοι μὲν ἐμὴν ἀρετὴν εἶδός τε δέμας τε
<rtc lang="grc" translate="no">ὤλεσαν ἀθάνατοι, ὅτε Ἴλιον εἰσανέβαινον
<rtc lang="grc" translate="no">Ἀργεῖοι, μετὰ τοῖσι δ' ἐμὸς πόσις ᾖεν Ὀδυσσεύς
<rtc lang="grc" translate="no">εἰ κεῖνός γ' ἐλθὼν τὸν ἐμὸν βίον ἀμφιπολεύοι,
<rtc lang="grc" translate="no">μεῖζον κε κλέος εἴη ἐμὸν καὶ κάλλιον οὕτως.
<rtc lang="grc" translate="no">νῦν δ' ἄχομαι: τόσα γάρ μοι ἐπέσσευεν κακὰ δαίμων.
<rtc lang="grc" translate="no">ὅσσοι γὰρ νήσοισιν ἐπικρατέουσιν ἄριστοι,
<rtc lang="grc" translate="no">Δουλιχίῳ τε Σάμῃ τε καὶ ὑλήεντι Ζακύνθῳ,
<rtc lang="grc" translate="no">οἵ τ' αὐτὴν Ἰθάκην εὐδείελον ἀμφινέμονται,
<rtc lang="grc" translate="no">οἵ μ' ἀεκαζομένην μνῶνται, τρύχουσι δὲ οἶκον.
<rtc lang="grc" translate="no">τῷ οὔτε ξείνων ἐμπάξομαι οὔθ' ἱκετάων
<rtc lang="grc" translate="no">οὔτε τι κηρύκων, οἳ δημιοεργοὶ ἔασιν:
<rtc lang="grc" translate="no">ἀλλ' Ὀδυσῆ ποθέουσα φίλον κατατήκομαι ἦτορ.
<rtc lang="grc" translate="no">οἱ δὲ γάμον σπεύδουσιν: ἐγὼ δὲ δόλους τολυπεύω.
<rtc lang="grc" translate="no">φᾶρος μέν μοι πρῶτον ἐνέπνευσε φρεσὶ δαίμων,
<rtc lang="grc" translate="no">στησαμένῃ μέγαν ἱστόν, ἐνὶ μεγάροισιν ὑφαίνειν,
<rtc lang="grc" translate="no">λεπτὸν καὶ περίμετρον: ἄφαρ δ' αὐτοῖς μετέειπον:</ruby>

<ruby><rtc lang="grc" translate="no">"κοῦροι, ἐμοὶ μνηστῆρες, ἐπεὶ θάνε δῖος Ὀδυσσεύς,
<rtc lang="grc" translate="no">μίμνετ' ἐπειγόμενοι τὸν ἐμὸν γάμον, εἰς ὅ κε φᾶρος
<rtc lang="grc" translate="no">ἐκτελέσω--μή μοι μεταμώνια νήματ' ὄληται--
<rtc lang="grc" translate="no">Λαέρτῃ ἥρωϊ ταφήϊον, εἰς ὅτε κέν μιν
<rtc lang="grc" translate="no">μοῖρ' ὀλοὴ καθέλῃσι τανηλεγέος θανάτοιο:
<rtc lang="grc" translate="no">μή τίς μοι κατὰ δῆμον Ἀχαιϊάδων νεμεσήσῃ,
<rtc lang="grc" translate="no">αἴ κεν ἄτερ σπείρου κεῖται πολλὰ κτεατίσσας.
<rtc lang="grc" translate="no">"ὣς ἐφάμην, τοῖσιν δ' ἐπεπείθετο θυμὸς ἀγήνωρ.
<rtc lang="grc" translate="no">ἔνθα καὶ ἠματίη μὲν ὑφαίνεσκον μέγαν ἱστόν,
<rtc lang="grc" translate="no">νύκτας δ' ἀλλύεσκον, ἐπεὶ δαί̈δας παραθείμην.
<rtc lang="grc" translate="no">ὣς τρίετες μὲν ἔληθον ἐγὼ καὶ ἔπειθον Ἀχαιούς:
<rtc lang="grc" translate="no">ἀλλ' ὅτε τέτρατον ἦλθεν ἔτος καὶ ἐπήλυθον ὧραι,
<rtc lang="grc" translate="no">μηνῶν φθινόντων, περὶ δ' ἤματα πόλλ' ἐτελέσθη,
<rtc lang="grc" translate="no">καὶ τότε δή με διὰ δμῳάς, κύνας οὐκ ἀλεγούσας,
<rtc lang="grc" translate="no">εἷλον ἐπελθόντες καὶ ὁμόκλησαν ἐπέεσσιν.
<rtc lang="grc" translate="no">ὣς τὸ μὲν ἐξετέλεσσα, καὶ οὐκ ἐθέλουσ', ὑπ' ἀνάγκης:
<rtc lang="grc" translate="no">νῦν δ' οὔτ' ἐκφυγέειν δύναμαι γάμον οὔτε τιν' ἄλλην
<rtc lang="grc" translate="no">μῆτιν ἔθ' εὑρίσκω: μάλα δ' ὀτρύνουσι τοκῆες
<rtc lang="grc" translate="no">γήμασθ', ἀσχαλάᾳ δὲ πάϊς βίοτον κατεδόντων,
<rtc lang="grc" translate="no">γιγνώσκων: ἤδη γὰρ ἀνὴρ οἶός τε μάλιστα
<rtc lang="grc" translate="no">οἴκου κήδεσθαι, τῷ τε Ζεὺς κῦδος ὀπάζει.
<rtc lang="grc" translate="no">ἀλλὰ καὶ ὥς μοι εἰπὲ τεὸν γένος, ὁππόθεν ἐσσί.
<rtc lang="grc" translate="no">οὐ γὰρ ἀπὸ δρυός ἐσσι παλαιφάτου οὐδ' ἀπὸ πέτρης."</ruby>

<ruby><rtc lang="grc" translate="no">τὴν δ' ἀπαμειβόμενος προσέφη πολύμητις Ὀδυσσεύς:
<rtc lang="grc" translate="no">"ὦ γύναι αἰδοίη Λαερτιάδεω Ὀδυσῆος,
<rtc lang="grc" translate="no">οὐκέτ' ἀπολλήξεις τὸν ἐμὸν γόνον ἐξερέουσα;
<rtc lang="grc" translate="no">ἀλλ' ἔκ τοι ἐρέω: ἦ μέν μ' ἀχέεσσί γε δώσεις
<rtc lang="grc" translate="no">πλείοσιν ἢ ἔχομαι: ἡ γὰρ δίκη, ὁππότε πάτρης
<rtc lang="grc" translate="no">ἧς ἀπέῃσιν ἀνὴρ τόσσον χρόνον ὅσσον ἐγὼ νῦν,
<rtc lang="grc" translate="no">πολλὰ βροτῶν ἐπὶ ἄστε' ἀλώμενος, ἄλγεα πάσχων:
<rtc lang="grc" translate="no">ἀλλὰ καὶ ὣς ἐρέω ὅ μ' ἀνείρεαι ἠδὲ μεταλλᾷς.
<rtc lang="grc" translate="no">Κρήτη τις γαῖ' ἔστι, μέσῳ ἐνὶ οἴνοπι πόντῳ,
<rtc lang="grc" translate="no">καλὴ καὶ πίειρα, περίρρυτος: ἐν δ' ἄνθρωποι
<rtc lang="grc" translate="no">πολλοί, ἀπειρέσιοι, καὶ ἐννήκοντα πόληες.
<rtc lang="grc" translate="no">ἄλλη δ' ἄλλων γλῶσσα μεμιγμένη: ἐν μὲν Ἀχαιοί,
<rtc lang="grc" translate="no">ἐν δ' Ἐτεόκρητες μεγαλήτορες, ἐν δὲ Κύδωνες,
<rtc lang="grc" translate="no">Δωριέες τε τριχάϊκες δῖοί τε Πελασγοί.
<rtc lang="grc" translate="no">τῇσι δ' ἐνὶ Κνωσός, μεγάλη πόλις, ἔνθα τε Μίνως
<rtc lang="grc" translate="no">ἐννέωρος βασίλευε Διὸς μεγάλου ὀαριστής,
<rtc lang="grc" translate="no">πατρὸς ἐμοῖο πατήρ, μεγαθύμου Δευκαλίωνος
<rtc lang="grc" translate="no">Δευκαλίων δ' ἐμὲ τίκτε καὶ Ἰδομενῆα ἄνακτα:
<rtc lang="grc" translate="no">ἀλλ' ὁ μὲν ἐν νήεσσι κορωνίσιν Ἴλιον ἴσω
<rtc lang="grc" translate="no">ᾤχεθ' ἅμ' Ἀτρείδῃσιν, ἐμοὶ δ' ὄνομα κλυτὸν Αἴθων,
<rtc lang="grc" translate="no">ὁπλότερος γενεῇ: ὁ δ' ἄρα πρότερος καὶ ἀρείων.
<rtc lang="grc" translate="no">ἔνθ' Ὀδυσῆα ἐγὼν ἰδόμην καὶ ξείνια δῶκα.
<rtc lang="grc" translate="no">καὶ γὰρ τὸν Κρήτηνδε κατήγαγεν ἲς ἀνέμοιο,
<rtc lang="grc" translate="no">ἱέμενον Τροίηνδε παραπλάγξασα Μαλειῶν:
<rtc lang="grc" translate="no">στῆσε δ' ἐν Ἀμνισῷ, ὅθι τε σπέος Εἰλειθυίης,
<rtc lang="grc" translate="no">ἐν λιμέσιν χαλεποῖσι, μόγις δ' ὑπάλυξεν ἀέλλας.</ruby>

<ruby><rtc lang="grc" translate="no">αὐτίκα δ' Ἰδομενῆα μετάλλα ἄστυδ' ἀνελθών:
<rtc lang="grc" translate="no">ξεῖνον γάρ οἱ ἔφασκε φίλον τ' ἔμεν αἰδοῖόν τε.
<rtc lang="grc" translate="no">τῷ δ' ἤδη δεκάτη ἢ ἑνδεκάτη πέλεν ἠὼς
<rtc lang="grc" translate="no">οἰχομένῳ σὺν νηυσὶ κορωνίσιν Ἴλιον εἴσω.
<rtc lang="grc" translate="no">τὸν μὲν ἐγὼ πρὸς δώματ' ἄγων ἐὺ̈ ἐξείνισσα,
<rtc lang="grc" translate="no">ἐνδυκέως φιλέων, πολλῶν κατὰ οἶκον ἐόντων:
<rtc lang="grc" translate="no">καί οἱ τοῖς ἄλλοις ἑτάροις, οἳ ἅμ' αὐτῷ ἕποντο,
<rtc lang="grc" translate="no">δημόθεν ἄλφιτα δῶκα καὶ αἴθοπα οἶνον ἀγείρας
<rtc lang="grc" translate="no">καὶ βοῦς ἱρεύσασθαι, ἵνα πλησαίατο θυμόν.
<rtc lang="grc" translate="no">ἔνθα δυώδεκα μὲν μένον ἤματα δῖοι Ἀχαιοί:
<rtc lang="grc" translate="no">εἴλει γὰρ Βορέης ἄνεμος μέγας οὐδ' ἐπὶ γαίῃ
<rtc lang="grc" translate="no">εἴα ἵστασθαι, χαλεπὸς δέ τις ὤρορε δαίμων.
<rtc lang="grc" translate="no">τῇ τρισκαιδεκάτῃ δ' ἄνεμος πέσε, τοὶ δ' ἀνάγοντο."</ruby>

<ruby><rtc lang="grc" translate="no">ἴσκε ψεύδεα πολλὰ λέγων ἐτύμοισιν ὁμοῖα:
<rtc lang="grc" translate="no">τῆς δ' ἄρ' ἀκουούσης ῥέε δάκρυα, τήκετο δὲ χρώς:
<rtc lang="grc" translate="no">ὡς δὲ χιὼν κατατήκετ' ἐν ἀκροπόλοισιν ὄρεσσιν,
<rtc lang="grc" translate="no">ἥν τ' Εὖρος κατέτηξεν, ἐπὴν Ζέφυρος καταχεύῃ:
<rtc lang="grc" translate="no">τηκομένης δ' ἄρα τῆς ποταμοὶ πλήθουσι ῥέοντες:
<rtc lang="grc" translate="no">ὣς τῆς τήκετο καλὰ παρήϊα δάκρυ χεούσης,
<rtc lang="grc" translate="no">κλαιούσης ἑὸν ἄνδρα παρήμενον. αὐτὰρ Ὀδυσσεὺς
<rtc lang="grc" translate="no">θυμῷ μὲν γοόωσαν ἑὴν ἐλέαιρε γυναῖκα,
<rtc lang="grc" translate="no">ὀφθαλμοὶ δ' ὡς εἰ κέρα ἕστασαν ἠὲ σίδηρος
<rtc lang="grc" translate="no">ἀτρέμας ἐν βλεφάροισι: δόλῳ δ' ὅ γε δάκρυα κεῦθεν.
<rtc lang="grc" translate="no">ἡ δ' ἐπεὶ οὖν τάρφθη πολυδακρύτοιο γόοιο,
<rtc lang="grc" translate="no">ἐξαῦτίς μιν ἔπεσσιν ἀμειβομένη προσέειπε:</ruby>

<ruby><rtc lang="grc" translate="no">"νῦν μὲν δή σευ, ξεῖνέ γ', ὀί̈ω πειρήσεσθαι,
<rtc lang="grc" translate="no">εἰ ἐτεὸν δὴ κεῖθι σὺν ἀντιθέοις ἑτάροισι
<rtc lang="grc" translate="no">ξείνισας ἐν μεγάροισιν ἐμὸν πόσιν, ὡς ἀγορεύεις.
<rtc lang="grc" translate="no">εἰπέ μοι ὁπποῖ' ἄσσα περὶ χροὶ̈ εἵματα ἕστο,
<rtc lang="grc" translate="no">αὐτός θ' οἷος ἔην, καὶ ἑταίρους, οἵ οἱ ἕποντο."</ruby>

<ruby><rtc lang="grc" translate="no">τὴν δ' ἀπαμειβόμενος προσέφη πολύμητις Ὀδυσσεύς:
<rtc lang="grc" translate="no">"ὦ γύναι, ἀργαλέον τόσσον χρόνον ἀμφὶς ἐόντα
<rtc lang="grc" translate="no">εἰπέμεν: ἤδη γάρ οἱ ἐεικοστὸν ἔτος ἐστὶν
<rtc lang="grc" translate="no">ἐξ οὗ κεῖθεν ἔβη καὶ ἐμῆς ἀπελήλυθε πάτρης:
<rtc lang="grc" translate="no">αὐτάρ τοι ἐρέω ὥς μοι ἰνδάλλεται ἦτορ.
<rtc lang="grc" translate="no">χλαῖναν πορφυρέην οὔλην ἔχε δῖος Ὀδυσσεύς,
<rtc lang="grc" translate="no">διπλῆν: αὐτάρ οἱ περόνη χρυσοῖο τέτυκτο
<rtc lang="grc" translate="no">αὐλοῖσιν διδύμοισι: πάροιθε δὲ δαίδαλον ἦεν:
<rtc lang="grc" translate="no">ἐν προτέροισι πόδεσσι κύων ἔχε ποικίλον ἐλλόν,
<rtc lang="grc" translate="no">ἀσπαίροντα λάων: τὸ δὲ θαυμάζεσκον ἅπαντες,
<rtc lang="grc" translate="no">ὡς οἱ χρύσεοι ἐόντες ὁ μὲν λάε νεβρὸν ἀπάγχων,
<rtc lang="grc" translate="no">αὐτὰρ ὁ ἐκφυγέειν μεμαὼς ἤσπαιρε πόδεσσι.
<rtc lang="grc" translate="no">τὸν δὲ χιτῶν' ἐνόησα περὶ χροὶ̈ σιγαλόεντα,
<rtc lang="grc" translate="no">οἷόν τε κρομύοιο λοπὸν κάτα ἰσχαλέοιο:
<rtc lang="grc" translate="no">τὼς μὲν ἔην μαλακός, λαμπρὸς δ' ἦν ἠέλιος ὥς:
<rtc lang="grc" translate="no">ἦ μὲν πολλαί γ' αὐτὸν ἐθηήσαντο γυναῖκες.
<rtc lang="grc" translate="no">ἄλλο δέ τοι ἐρέω, σὺ δ' ἐνὶ φρεσὶ βάλλεο σῇσιν:
<rtc lang="grc" translate="no">οὐκ οἶδ' ἢ τάδε ἕστο περὶ χροὶ̈ οἴκοθ' Ὀδυσσεύς,
<rtc lang="grc" translate="no">ἦ τις ἑταίρων δῶκε θοῆς ἐπὶ νηὸς ἰόντι,
<rtc lang="grc" translate="no">ἤ τίς που καὶ ξεῖνος, ἐπεὶ πολλοῖσιν Ὀδυσσεὺς
<rtc lang="grc" translate="no">ἔσκε φίλος: παῦροι γὰρ Ἀχαιῶν ἦσαν ὁμοῖοι.</ruby>

<ruby><rtc lang="grc" translate="no">καί οἱ ἐγὼ χάλκειον ἄορ καὶ δίπλακα δῶκα
<rtc lang="grc" translate="no">καλὴν πορφυρέην καὶ τερμιόεντα χιτῶνα,
<rtc lang="grc" translate="no">αἰδοίως δ' ἀπέπεμπον ἐϋσσέλμου ἐπὶ νηός.
<rtc lang="grc" translate="no">καὶ μέν οἱ κῆρυξ ὀλίγον προγενέστερος αὐτοῦ
<rtc lang="grc" translate="no">εἵπετο: καὶ τόν τοι μυθήσομαι, οἷος ἔην περ.
<rtc lang="grc" translate="no">γυρὸς ἐν ὤμοισιν, μελανόχροος, οὐλοκάρηνος,
<rtc lang="grc" translate="no">Εὐρυβάτης δ' ὄνομ' ἔσκε: τίεν δέ μιν ἔξοχον ἄλλων
<rtc lang="grc" translate="no">ὧν ἑτάρων Ὀδυσεύς, ὅτι οἱ φρεσὶν ἄρτια ᾔδη."</ruby>

<ruby><rtc lang="grc" translate="no">"ὣς φάτο, τῇ δ' ἔτι μᾶλλον ὑφ' ἵμερον ὦρσε γόοιο,
<rtc lang="grc" translate="no">σήματ' ἀναγνούσῃ τά οἱ ἔμπεδα πέφραδ' Ὀδυσσεύς.
<rtc lang="grc" translate="no">ἡ δ' ἐπεὶ οὖν τάρφθη πολυδακρύτοιο γόοιο.
<rtc lang="grc" translate="no">καὶ τότε μιν μύθοισιν ἀμειβομένη προσέειπε:</ruby>

<ruby><rtc lang="grc" translate="no">"νῦν μὲν δή μοι, ξεῖνε, πάρος περ ἐὼν ἐλεεινός,
<rtc lang="grc" translate="no">ἐν μεγάροισιν ἐμοῖσι φίλος τ' ἔσῃ αἰδοῖός τε:
<rtc lang="grc" translate="no">αὐτὴ γὰρ τάδε εἵματ' ἐγὼ πόρον, οἷ' ἀγορεύεις,
<rtc lang="grc" translate="no">πτύξασ' ἐκ θαλάμου, περόνην τ' ἐπέθηκα φαεινὴν
<rtc lang="grc" translate="no">κείνῳ ἄγαλμ' ἔμεναι: τὸν δ' οὐχ ὑποδέξομαι αὖτις
<rtc lang="grc" translate="no">οἴκαδε νοστήσαντα φίλην ἐς πατρίδα γαῖαν.
<rtc lang="grc" translate="no">τῷ ῥα κακῇ αἴσῃ κοίλης ἐπὶ νηὸς Ὀδυσσεὺς
<rtc lang="grc" translate="no">ᾤχετ' ἐποψόμενος Κακοί̈λιον οὐκ ὀνομαστήν."</ruby>

<ruby><rtc lang="grc" translate="no">τὴν δ' ἀπαμειβόμενος προσέφη πολύμητις Ὀδυσσεύς:
<rtc lang="grc" translate="no">"ὦ γύναι αἰδοίη Λαερτιάδεω Ὀδυσῆος,
<rtc lang="grc" translate="no">μηκέτι νῦν χρόα καλὸν ἐναίρεο, μηδέ τι θυμὸν
<rtc lang="grc" translate="no">τῆκε, πόσιν γοόωσα. νεμεσσῶμαί γε μὲν οὐδέν:
<rtc lang="grc" translate="no">καὶ γάρ τίς τ' ἀλλοῖον ὀδύρεται ἄνδρ' ὀλέσασα
<rtc lang="grc" translate="no">κουρίδιον, τῷ τέκνα τέκῃ φιλότητι μιγεῖσα,
<rtc lang="grc" translate="no">ἢ Ὀδυσῆ', ὅν φασι θεοῖς ἐναλίγκιον εἶναι.
<rtc lang="grc" translate="no">ἀλλὰ γόου μὲν παῦσαι, ἐμεῖο δὲ σύνθεο μῦθον:
<rtc lang="grc" translate="no">νημερτέως γάρ τοι μυθήσομαι οὐδ' ἐπικεύσω
<rtc lang="grc" translate="no">ὡς ἤδη Ὀδυσῆος ἐγὼ περὶ νόστου ἄκουσα
<rtc lang="grc" translate="no">ἀγχοῦ, Θεσπρωτῶν ἀνδρῶν ἐν πίονι δήμῳ,
<rtc lang="grc" translate="no">ζωοῦ: αὐτὰρ ἄγει κειμήλια πολλὰ καὶ ἐσθλὰ
<rtc lang="grc" translate="no">αἰτίζων ἀνὰ δῆμον. ἀτὰρ ἐρίηρας ἑταίρους
<rtc lang="grc" translate="no">ὤλεσε καὶ νῆα γλαφυρὴν ἐνὶ οἴνοπι πόντῳ,
<rtc lang="grc" translate="no">Θρινακίης ἄπο νήσου ἰών: ὀδύσαντο γὰρ αὐτῷ
<rtc lang="grc" translate="no">Ζεύς τε καὶ Ἠέλιος: τοῦ γὰρ βόας ἔκταν ἑταῖροι.
<rtc lang="grc" translate="no">οἱ μὲν πάντες ὄλοντο πολυκλύστῳ ἐνὶ πόντῳ:
<rtc lang="grc" translate="no">τὸν δ' ἄρ' ἐπὶ τρόπιος νεὸς ἔκβαλε κῦμ' ἐπὶ χέρσου,
<rtc lang="grc" translate="no">Φαιήκων ἐς γαῖαν, οἳ ἀγχίθεοι γεγάασιν,
<rtc lang="grc" translate="no">οἳ δή μιν περὶ κῆρι θεὸν ὣς τιμήσαντο
<rtc lang="grc" translate="no">καί οἱ πολλὰ δόσαν πέμπειν τέ μιν ἤθελον αὐτοὶ
<rtc lang="grc" translate="no">οἴκαδ' ἀπήμαντον. καί κεν πάλαι ἐνθάδ' Ὀδυσσεὺς
<rtc lang="grc" translate="no">ἤην: ἀλλ' ἄρα οἱ τό γε κέρδιον εἴσατο θυμῷ,
<rtc lang="grc" translate="no">χρήματ' ἀγυρτάζειν πολλὴν ἐπὶ γαῖαν ἰόντι:
<rtc lang="grc" translate="no">ὣς περὶ κέρδεα πολλὰ καταθνητῶν ἀνθρώπων
<rtc lang="grc" translate="no">οἶδ' Ὀδυσεύς, οὐδ' ἄν τις ἐρίσσειε βροτὸς ἄλλος.
<rtc lang="grc" translate="no">ὥς μοι Θεσπρωτῶν βασιλεὺς μυθήσατο Φείδων:
<rtc lang="grc" translate="no">ὤμνυε δὲ πρὸς ἔμ' αὐτόν, ἀποσπένδων ἐνὶ οἴκῳ,
<rtc lang="grc" translate="no">νῆα κατειρύσθαι καὶ ἐπαρτέας ἔμμεν ἑταίρους,
<rtc lang="grc" translate="no">οἳ δή μιν πέμψουσι φίλην ἐς πατρίδα γαῖαν.
<rtc lang="grc" translate="no">ἀλλ' ἐμὲ πρὶν ἀπέπεμψε: τύχησε γὰρ ἐρχομένη νηῦς
<rtc lang="grc" translate="no">ἀνδρῶν Θεσπρωτῶν ἐς Δουλίχιον πολύπυρον.
<rtc lang="grc" translate="no">καί μοι κτήματ' ἔδειξεν, ὅσα ξυναγείρατ' Ὀδυσσεύς:
<rtc lang="grc" translate="no">καί νύ κεν ἐς δεκάτην γενεὴν ἕτερόν γ' ἔτι βόσκοι,
<rtc lang="grc" translate="no">ὅσσα οἱ ἐν μεγάροις κειμήλια κεῖτο ἄνακτος.
<rtc lang="grc" translate="no">τὸν δ' ἐς Δωδώνην φάτο βήμεναι, ὄφρα θεοῖο
<rtc lang="grc" translate="no">ἐκ δρυὸς ὑψικόμοιο Διὸς βουλὴν ἐπακούσαι,
<rtc lang="grc" translate="no">ὅππως νοστήσειε φίλην ἐς πατρίδα γαῖαν
<rtc lang="grc" translate="no">ἤδη δὴν ἀπεών, ἤ ἀμφαδὸν ἦε κρυφηδόν.
<rtc lang="grc" translate="no">"ὣς ὁ μὲν οὕτως ἐστὶ σόος καὶ ἐλεύσεται ἤδη
<rtc lang="grc" translate="no">ἄγχι μάλ', οὐδ' ἔτι τῆλε φίλων καὶ πατρίδος αἴης
<rtc lang="grc" translate="no">δηρὸν ἀπεσσεῖται: ἔμπης δέ τοι ὅρκια δώσω.
<rtc lang="grc" translate="no">ἴστω νῦν Ζεὺς πρῶτα, θεῶν ὕπατος καὶ ἄριστος,
<rtc lang="grc" translate="no">ἱστίη τ' Ὀδυσῆος ἀμύμονος, ἣν ἀφικάνω:
<rtc lang="grc" translate="no">ἦ μέν τοι τάδε πάντα τελείεται ὡς ἀγορεύω.
<rtc lang="grc" translate="no">τοῦδ' αὐτοῦ λυκάβαντος ἐλεύσεται ἐνθάδ' Ὀδυσσεύς,
<rtc lang="grc" translate="no">τοῦ μὲν φθίνοντος μηνός, τοῦ δ' ἱσταμένοιο."</ruby>

<ruby><rtc lang="grc" translate="no">τὸν δ' αὖτε προσέειπε περίφρων Πηνελόπεια:
<rtc lang="grc" translate="no">"αἲ γὰρ τοῦτο, ξεῖνε, ἔπος τετελεσμένον εἴη:
<rtc lang="grc" translate="no">τῷ κε τάχα γνοίης φιλότητά τε πολλά τε δῶρα
<rtc lang="grc" translate="no">ἐξ ἐμεῦ, ὡς ἄν τίς σε συναντόμενος μακαρίζοι.
<rtc lang="grc" translate="no">ἀλλά μοι ὧδ' ἀνὰ θυμὸν ὀί̈εται, ὡς ἔσεταί περ:
<rtc lang="grc" translate="no">οὔτ' Ὀδυσεὺς ἔτι οἶκον ἐλεύσεται, οὔτε σὺ πομπῆς
<rtc lang="grc" translate="no">τεύξῃ, ἐπεὶ οὐ τοῖοι σημάντορές εἰσ' ἐνὶ οἴκῳ
<rtc lang="grc" translate="no">οἷος Ὀδυσσεὺς ἔσκε μετ' ἀνδράσιν, εἴ ποτ' ἔην γε,
<rtc lang="grc" translate="no">ξείνους αἰδοίους ἀποπεμπέμεν ἠδὲ δέχεσθαι.
<rtc lang="grc" translate="no">ἀλλά μιν, ἀμφίπολοι, ἀπονίψατε, κάτθετε δ' εὐνήν,
<rtc lang="grc" translate="no">δέμνια καὶ χλαίνας καὶ ῥήγεα σιγαλόεντα,
<rtc lang="grc" translate="no">ὥς κ' εὖ θαλπιόων χρυσόθρονον Ἠῶ ἵκηται.
<rtc lang="grc" translate="no">ἠῶθεν δὲ μάλ' ἦρι λοέσσαι τε χρῖσαί τε,
<rtc lang="grc" translate="no">ὥς κ' ἔνδον παρὰ Τηλεμάχῳ δείπνοιο μέδηται
<rtc lang="grc" translate="no">ἥμενος ἐν μεγάρῳ: τῷ δ' ἄλγιον ὅς κεν ἐκείνων
<rtc lang="grc" translate="no">τοῦτον ἀνιάζῃ θυμοφθόρος: οὐδέ τι ἔργον
<rtc lang="grc" translate="no">ἐνθάδ' ἔτι πρήξει, μάλα περ κεχολωμένος αἰνῶς.
<rtc lang="grc" translate="no">πῶς γὰρ ἐμεῦ σύ, ξεῖνε, δαήσεαι εἴ τι γυναικῶν
<rtc lang="grc" translate="no">ἀλλάων περίειμι νόον καὶ ἐπίφρονα μῆτιν,
<rtc lang="grc" translate="no">εἴ κεν ἀϋσταλέος, κακὰ εἱμένος ἐν μεγάροισιν
<rtc lang="grc" translate="no">δαινύῃ; ἄνθρωποι δὲ μινυνθάδιοι τελέθουσιν.
<rtc lang="grc" translate="no">ὃς μὲν ἀπηνὴς αὐτὸς ἔῃ καὶ ἀπηνέα εἰδῇ,
<rtc lang="grc" translate="no">τῷ δὲ καταρῶνται πάντες βροτοὶ ἄλγε' ὀπίσσω
<rtc lang="grc" translate="no">ζωῷ, ἀτὰρ τεθνεῶτί γ' ἐφεψιόωνται ἅπαντες:
<rtc lang="grc" translate="no">ὃς δ' ἂν ἀμύμων αὐτὸς ἔῃ καὶ ἀμύμονα εἰδῇ,
<rtc lang="grc" translate="no">τοῦ μέν τε κλέος εὐρὺ δὶα ξεῖνοι φορέουσι
<rtc lang="grc" translate="no">πάντας ἐπ' ἀνθρώπους, πολλοί τέ μιν ἐσθλὸν ἔειπον."
<rtc lang="grc" translate="no">τὴν δ' ἀπαμειβόμενος προσέφη πολύμητις Ὀδυσσεύς:
<rtc lang="grc" translate="no">"ὦ γύναι αἰδοίη Λαερτιάδεω Ὀδυσῆος,
<rtc lang="grc" translate="no">ἦ τοι ἐμοὶ χλαῖναι καὶ ῥήγεα σιγαλόεντα
<rtc lang="grc" translate="no">ἤχθεθ', ὅτε πρῶτον Κρήτης ὄρεα νιφόεντα
<rtc lang="grc" translate="no">νοσφισάμην ἐπὶ νηὸς ἰὼν δολιχηρέτμοιο,
<rtc lang="grc" translate="no">κείω δ' ὡς τὸ πάρος περ ἀύ̈πνους νύκτας ἴαυον:
<rtc lang="grc" translate="no">πολλὰς γὰρ δὴ νύκτας ἀεικελίῳ ἐνὶ κοίτῃ
<rtc lang="grc" translate="no">ἄεσα καί τ' ἀνέμεινα ἐύ̈θρονον Ἠῶ δῖαν.
<rtc lang="grc" translate="no">οὐδέ τί μοι ποδάνιπτρα ποδῶν ἐπιήρανα θυμῷ
<rtc lang="grc" translate="no">γίγνεται: οὐδὲ γυνὴ ποδὸς ἅψεται ἡμετέροιο
<rtc lang="grc" translate="no">τάων αἵ τοι δῶμα κάτα δρήστειραι ἔασιν,
<rtc lang="grc" translate="no">εἰ μή τις γρηῦς ἔστι παλαιή, κεδνὰ ἰδυῖα,
<rtc lang="grc" translate="no">ἥ τις δὴ τέτληκε τόσα φρεσὶν ὅσσα τ' ἐγώ περ:
<rtc lang="grc" translate="no">τῇ δ' οὐκ ἂν φθονέοιμι ποδῶν ἅψασθαι ἐμεῖο."</ruby>

<ruby><rtc lang="grc" translate="no">τὸν δ' αὖτε προσέειπε περίφρων Πηνελόπεια:
<rtc lang="grc" translate="no">"ξεῖνε φίλ': οὐ γάρ πώ τις ἀνὴρ πεπνυμένος ὧδε
<rtc lang="grc" translate="no">ξείνων τηλεδαπῶν φιλίων ἐμὸν ἵκετο δῶμα,
<rtc lang="grc" translate="no">ὡς σὺ μάλ' εὐφραδέως πεπνυμένα πάντ' ἀγορεύεις:
<rtc lang="grc" translate="no">ἔστι δέ μοι γρηὺ̈ς πυκινὰ φρεσὶ μήδε' ἔχουσα
<rtc lang="grc" translate="no">ἣ κεῖνον δύστηνον ἐὺ̈ τρέφεν ἠδ' ἀτίταλλε,
<rtc lang="grc" translate="no">δεξαμένη χείρεσσ', ὅτε μιν πρῶτον τέκε μήτηρ,
<rtc lang="grc" translate="no">ἥ σε πόδας νίψει, ὀλιγηπελέουσά περ ἔμπης.
<rtc lang="grc" translate="no">ἀλλ' ἄγε νῦν ἀνστᾶσα, περίφρων Εὐρύκλεια,
<rtc lang="grc" translate="no">νίψον σοῖο ἄνακτος ὁμήλικα: καί που Ὀδυσσεὺς
<rtc lang="grc" translate="no">ἤδη τοιόσδ' ἐστὶ πόδας τοιόσδε τε χεῖρας:
<rtc lang="grc" translate="no">αἶψα γὰρ ἐν κακότητι βροτοὶ καταγηράσκουσιν."
<rtc lang="grc" translate="no">ὣς ἄρ' ἔφη, γρηὺ̈ς δὲ κατέσχετο χερσὶ πρόσωπα,
<rtc lang="grc" translate="no">δάκρυα δ' ἔκβαλε θερμά, ἔπος δ' ὀλοφυδνὸν ἔειπεν:</ruby>

<ruby><rtc lang="grc" translate="no">"ὤ μοι ἐγὼ σέο, τέκνον, ἀμήχανος: ἦ σε περὶ Ζεὺς
<rtc lang="grc" translate="no">ἀνθρώπων ἤχθηρε θεουδέα θυμὸν ἔχοντα.
<rtc lang="grc" translate="no">οὐ γάρ πώ τις τόσσα βροτῶν Διὶ τερπικεραύνῳ
<rtc lang="grc" translate="no">πίονα μηρί' ἔκη' οὐδ' ἐξαίτους ἑκατόμβας,
<rtc lang="grc" translate="no">ὅσσα σὺ τῷ ἐδίδους, ἀρώμενος ἧος ἵκοιο
<rtc lang="grc" translate="no">γῆράς τε λιπαρὸν θρέψαιό τε φαίδιμον υἱόν:
<rtc lang="grc" translate="no">νῦν δέ τοι οἴῳ πάμπαν ἀφείλετο νόστιμον ἦμαρ.
<rtc lang="grc" translate="no">οὕτω που καὶ κείνῳ ἐφεψιόωντο γυναῖκες
<rtc lang="grc" translate="no">ξείνων τηλεδαπῶν, ὅτε τευ κλυτὰ δώμαθ' ἵκοιτο,
<rtc lang="grc" translate="no">ὡς σέθεν αἱ κύνες αἵδε καθεψιόωνται ἅπασαι,
<rtc lang="grc" translate="no">τάων νῦν λώβην τε καὶ αἴσχεα πόλλ' ἀλεείνων
<rtc lang="grc" translate="no">οὐκ ἐάας νίζειν: ἐμὲ δ' οὐκ ἀέκουσαν ἄνωγε
<rtc lang="grc" translate="no">κούρη Ἰκαρίοιο, περίφρων Πηνελόπεια.
<rtc lang="grc" translate="no">τῷ σε πόδας νίψω ἅμα τ' αὐτῆς Πηνελοπείης
<rtc lang="grc" translate="no">καὶ σέθεν εἵνεκ', ἐπεί μοι ὀρώρεται ἔνδοθι θυμὸς
<rtc lang="grc" translate="no">κήδεσιν. ἀλλ' ἄγε νῦν ξυνίει ἔπος, ὅττι κεν εἴπω:
<rtc lang="grc" translate="no">πολλοὶ δὴ ξεῖνοι ταλαπείριοι ἐνθάδ' ἵκοντο,
<rtc lang="grc" translate="no">ἀλλ' οὔ πώ τινά φημι ἐοικότα ὧδε ἰδέσθαι
<rtc lang="grc" translate="no">ὡς σὺ δέμας φωνήν τε πόδας τ' Ὀδυσῆϊ ἔοικας."</ruby>

<ruby><rtc lang="grc" translate="no">τὴν δ' ἀπαμειβόμενος προσέφη πολύμητις Ὀδυσσεύς:
<rtc lang="grc" translate="no">"ὦ γρηῦ, οὕτω φασὶν ὅσοι ἴδον ὀφθαλμοῖσιν
<rtc lang="grc" translate="no">ἡμέας ἀμφοτέρους, μάλα εἰκέλω ἀλλήλοιϊν
<rtc lang="grc" translate="no">ἔμμεναι, ὡς σύ περ αὐτὴ ἐπιφρονέουσ' ἀγορεύεις."</ruby>

<ruby><rtc lang="grc" translate="no">ὣς ἄρ' ἔφη, γρηὺ̈ς δὲ λέβηθ' ἕλε παμφανόωντα
<rtc lang="grc" translate="no">τοῦ πόδας ἐξαπένιζεν, ὕδωρ δ' ἐνεχεύατο πουλὺ
<rtc lang="grc" translate="no">ψυχρόν, ἔπειτα δὲ θερμὸν ἐπήφυσεν. αὐτὰρ Ὀδυσσεὺς
<rtc lang="grc" translate="no">ἷζεν ἐπ' ἐσχαρόφιν, ποτὶ δὲ σκότον ἐτράπετ' αἶψα:
<rtc lang="grc" translate="no">αὐτίκα γὰρ κατὰ θυμὸν ὀί̈σατο, μή ἑ λαβοῦσα
<rtc lang="grc" translate="no">οὐλὴν ἀμφράσσαιτο καὶ ἀμφαδὰ ἔργα γένοιτο.
<rtc lang="grc" translate="no">νίζε δ' ἄρ' ἆσσον ἰοῦσα ἄναχθ' ἑόν: αὐτίκα δ' ἔγνω
<rtc lang="grc" translate="no">οὐλήν, τήν ποτέ μιν σῦς ἤλασε λευκῷ ὀδόντι
<rtc lang="grc" translate="no">Παρνησόνδ' ἐλθόντα μετ' Αὐτόλυκόν τε καὶ υἷας,
<rtc lang="grc" translate="no">μητρὸς ἑῆς πάτερ' ἐσθλόν, ὃς ἀνθρώπους ἐκέκαστο
<rtc lang="grc" translate="no">κλεπτοσύνῃ θ' ὅρκῳ τε: θεὸς δέ οἱ αὐτὸς ἔδωκεν
<rtc lang="grc" translate="no">Ἑρμείας: τῷ γὰρ κεχαρισμένα μηρία καῖεν
<rtc lang="grc" translate="no">ἀρνῶν ἠδ' ἐρίφων: ὁ δέ οἱ πρόφρων ἅμ' ὀπήδει.
<rtc lang="grc" translate="no">Αὐτόλυκος δ' ἐλθὼν Ἰθάκης ἐς πίονα δῆμον
<rtc lang="grc" translate="no">παῖδα νέον γεγαῶτα κιχήσατο θυγατέρος ἧς:
<rtc lang="grc" translate="no">τόν ῥά οἱ Εὐρύκλεια φίλοις ἐπὶ γούνασι θῆκε
<rtc lang="grc" translate="no">παυομένῳ δόρποιο, ἔπος τ' ἔφατ' ἔκ τ' ὀνόμαζεν:</ruby>

<ruby><rtc lang="grc" translate="no">"Αὐτόλυκ', αὐτὸς νῦν ὄνομ' εὕρεο ὅττι κε θῆαι
<rtc lang="grc" translate="no">παιδὸς παιδὶ φίλῳ: πολυάρητος δέ τοί ἐστιν."
<rtc lang="grc" translate="no">τὴν δ' αὖτ' Αὐτόλυκος ἀπαμείβετο φώνησέν τε:
<rtc lang="grc" translate="no">"γαμβρὸς ἐμὸς θυγάτηρ τε, τίθεσθ' ὄνομ' ὅττι κεν εἴπω:
<rtc lang="grc" translate="no">πολλοῖσιν γὰρ ἐγώ γε ὀδυσσάμενος τόδ' ἱκάνω,
<rtc lang="grc" translate="no">ἀνδράσιν ἠδὲ γυναιξὶν ἀνὰ χθόνα πουλυβότειραν:
<rtc lang="grc" translate="no">τῷ δ' Ὀδυσεὺς ὄνομ' ἔστω ἐπώνυμον: αὐτὰρ ἐγώ γε,
<rtc lang="grc" translate="no">ὁππότ' ἂν ἡβήσας μητρώϊον ἐς μέγα δῶμα
<rtc lang="grc" translate="no">ἔλθῃ Παρνησόνδ', ὅθι πού μοι κτήματ' ἔασι,
<rtc lang="grc" translate="no">τῶν οἱ ἐγὼ δώσω καί μιν χαίροντ' ἀποπέμψω."</ruby>

<ruby><rtc lang="grc" translate="no">τῶν ἕνεκ' ἦλθ' Ὀδυσεύς, ἵνα οἱ πόροι ἀγλαὰ δῶρα.
<rtc lang="grc" translate="no">τὸν μὲν ἄρ' Αὐτόλυκός τε καὶ υἱέες Αὐτολύκοιο
<rtc lang="grc" translate="no">χερσίν τ' ἠσπάζοντο ἔπεσσί τε μειλιχίοισι:
<rtc lang="grc" translate="no">μήτηρ δ' Ἀμφιθέη μητρὸς περιφῦσ' Ὀδυσῆϊ
<rtc lang="grc" translate="no">κύσσ' ἄρα μιν κεφαλήν τε καὶ ἄμφω φάεα καλά.
<rtc lang="grc" translate="no">Αὐτόλυκος δ' υἱοῖσιν ἐκέκλετο κυδαλίμοισι
<rtc lang="grc" translate="no">δεῖπνον ἐφοπλίσσαι: τοὶ δ' ὀτρύνοντος ἄκουσαν,
<rtc lang="grc" translate="no">αὐτίκα δ' εἰσάγαγον βοῦν ἄρσενα πενταέτηρον:
<rtc lang="grc" translate="no">τὸν δέρον ἀμφί θ' ἕπον, καί μιν διέχευαν ἅπαντα,
<rtc lang="grc" translate="no">μίστυλλόν τ' ἄρ' ἐπισταμένως πεῖράν τ' ὀβελοῖσιν,
<rtc lang="grc" translate="no">ὤπτησάν τε περιφραδέως, δάσσαντό τε μοίρας.
<rtc lang="grc" translate="no">ὣς τότε μὲν πρόπαν ἦμαρ ἐς ἠέλιον καταδύντα
<rtc lang="grc" translate="no">δαίνυντ', οὐδέ τι θυμὸς ἐδεύετο δαιτὸς ἐί̈σης:
<rtc lang="grc" translate="no">ἦμος δ' ἠέλιος κατέδυ καὶ ἐπὶ κνέφας ἦλθεν,
<rtc lang="grc" translate="no">δὴ τότε κοιμήσαντο καὶ ὕπνου δῶρον ἕλοντο.</ruby>

<ruby><rtc lang="grc" translate="no">ἦμος δ' ἠριγένεια φάνη ῥοδοδάκτυλος Ἠώς,
<rtc lang="grc" translate="no">βάν ῥ' ἴμεν ἐς θήρην, ἠμὲν κύνες ἠδὲ καὶ αὐτοὶ
<rtc lang="grc" translate="no">υἱέες Αὐτολύκου: μετὰ τοῖσι δὲ δῖος Ὀδυσσεὺς
<rtc lang="grc" translate="no">ἤϊεν: αἰπὺ δ' ὄρος προσέβαν καταειμένον ὕλῃ
<rtc lang="grc" translate="no">Παρνησοῦ, τάχα δ' ἵκανον πτύχας ἠνεμοέσσας.
<rtc lang="grc" translate="no">Ἠέλιος μὲν ἔπειτα νέον προσέβαλλεν ἀρούρας
<rtc lang="grc" translate="no">ἐξ ἀκαλαρρείταο βαθυρρόου Ὠκεανοῖο,
<rtc lang="grc" translate="no">οἱ δ' ἐς βῆσσαν ἵκανον ἐπακτῆρες: πρὸ δ' ἄρ' αὐτῶν
<rtc lang="grc" translate="no">ἴχνι' ἐρευνῶντες κύνες ἤϊσαν, αὐτὰρ ὄπισθεν
<rtc lang="grc" translate="no">υἱέες Αὐτολύκου: μετὰ τοῖσι δὲ δῖος Ὀδυσσεὺς
<rtc lang="grc" translate="no">ἤϊεν ἄγχι κυνῶν, κραδάων δολιχόσκιον ἔγχος.
<rtc lang="grc" translate="no">ἔνθα δ' ἄρ' ἐν λόχμῃ πυκινῇ κατέκειτο μέγας σῦς:
<rtc lang="grc" translate="no">τὴν μὲν ἄρ' οὔτ' ἀνέμων διάει μένος ὑγρὸν ἀέντων,
<rtc lang="grc" translate="no">οὔτε μιν Ἠέλιος φαέθων ἀκτῖσιν ἔβαλλεν,
<rtc lang="grc" translate="no">οὔτ' ὄμβρος περάασκε διαμπερές: ὣς ἄρα πυκνὴ
<rtc lang="grc" translate="no">ἦεν, ἀτὰρ φύλλων ἐνέην χύσις ἤλιθα πολλή.
<rtc lang="grc" translate="no">τὸν δ' ἀνδρῶν τε κυνῶν τε περὶ κτύπος ἦλθε ποδοῖϊν,
<rtc lang="grc" translate="no">ὡς ἐπάγοντες ἐπῇσαν: ὁ δ' ἀντίος ἐκ ξυλόχοιο
<rtc lang="grc" translate="no">φρίξας εὖ λοφιήν, πῦρ δ' ὀφθαλμοῖσι δεδορκώς,
<rtc lang="grc" translate="no">στῆ ῥ' αὐτῶν σχεδόθεν: ὁ δ' ἄρα πρώτιστος Ὀδυσσεὺς
<rtc lang="grc" translate="no">ἔσσυτ' ἀνασχόμενος δολιχὸν δόρυ χειρὶ παχείῃ,
<rtc lang="grc" translate="no">οὐτάμεναι μεμαώς: ὁ δέ μιν φθάμενος ἔλασεν σῦς
<rtc lang="grc" translate="no">γουνὸς ὕπερ, πολλὸν δὲ διήφυσε σαρκὸς ὀδόντι
<rtc lang="grc" translate="no">λικριφὶς ἀί̈ξας, οὐδ' ὀστέον ἵκετο φωτός.
<rtc lang="grc" translate="no">τὸν δ' Ὀδυσεὺς οὔτησε τυχὼν κατὰ δεξιὸν ὦμον,
<rtc lang="grc" translate="no">ἀντικρὺ δὲ διῆλθε φαεινοῦ δουρὸς ἀκωκή:
<rtc lang="grc" translate="no">κὰδ δ' ἔπεσ' ἐν κονίῃσι μακών, ἀπὸ δ' ἔπτατο θυμός.</ruby>

<ruby><rtc lang="grc" translate="no">τὸν μὲν ἄρ' Αὐτολύκου παῖδες φίλοι ἀμφεπένοντο,
<rtc lang="grc" translate="no">ὠτειλὴν δ' Ὀδυσῆος ἀμύμονος ἀντιθέοιο
<rtc lang="grc" translate="no">δῆσαν ἐπισταμένως, ἐπαοιδῇ δ' αἷμα κελαινὸν
<rtc lang="grc" translate="no">ἔσχεθον, αἶψα δ' ἵκοντο φίλου πρὸς δώματα πατρός.
<rtc lang="grc" translate="no">τὸν μὲν ἄρ' Αὐτόλυκός τε καὶ υἱέες Αὐτολύκοιο
<rtc lang="grc" translate="no">εὖ ἰησάμενοι ἠδ' ἀγλαὰ δῶρα πορόντες
<rtc lang="grc" translate="no">καρπαλίμως χαίροντα φίλην ἐς πατρίδ' ἔπεμπον
<rtc lang="grc" translate="no">εἰς Ἰθάκην. τῷ μέν ῥα πατὴρ καὶ πότνια μήτηρ
<rtc lang="grc" translate="no">χαῖρον νοστήσαντι καὶ ἐξερέεινον ἕκαστα,
<rtc lang="grc" translate="no">οὐλὴν ὅττι πάθοι: ὁ δ' ἄρα σφίσιν εὖ κατέλεξεν
<rtc lang="grc" translate="no">ὥς μιν θηρεύοντ' ἔλασεν σῦς λευκῷ ὀδόντι,
<rtc lang="grc" translate="no">Παρνησόνδ' ἐλθόντα σὺν υἱάσιν Αὐτολύκοιο.</ruby>

<ruby><rtc lang="grc" translate="no">τὴν γρηὺ̈ς χείρεσσι καταπρηνέσσι λαβοῦσα
<rtc lang="grc" translate="no">γνῶ ῥ' ἐπιμασσαμένη, πόδα δὲ προέηκε φέρεσθαι:
<rtc lang="grc" translate="no">ἐν δὲ λέβητι πέσε κνήμη, κανάχησε δὲ χαλκός,
<rtc lang="grc" translate="no">ἂψ δ' ἑτέρωσ' ἐκλίθη: τὸ δ' ἐπὶ χθονὸς ἐξέχυθ' ὕδωρ.
<rtc lang="grc" translate="no">τὴν δ' ἅμα χάρμα καὶ ἄλγος ἕλε φρένα, τὼ δέ οἱ ὄσσε
<rtc lang="grc" translate="no">δακρυόφι πλῆσθεν, θαλερὴ δέ οἱ ἔσχετο φωνή.
<rtc lang="grc" translate="no">ἁψαμένη δὲ γενείου Ὀδυσσῆα προσέειπεν:</ruby>

<ruby><rtc lang="grc" translate="no">"ἦ μάλ' Ὀδυσσεύς ἐσσι, φίλον τέκος: οὐδέ σ' ἐγώ γε
<rtc lang="grc" translate="no">πρὶν ἔγνων, πρὶν πάντα ἄνακτ' ἐμὸν ἀμφαφάασθαι."</ruby>

<ruby><rtc lang="grc" translate="no">ἦ καὶ Πηνελόπειαν ἐσέδρακεν ὀφθαλμοῖσι,
<rtc lang="grc" translate="no">πεφραδέειν ἐθέλουσα φίλον πόσιν ἔνδον ἐόντα.
<rtc lang="grc" translate="no">ἡ δ' οὔτ' ἀθρῆσαι δύνατ' ἀντίη οὔτε νοῆσαι:
<rtc lang="grc" translate="no">τῇ γὰρ Ἀθηναίη νόον ἔτραπεν: αὐτὰρ Ὀδυσσεὺς
<rtc lang="grc" translate="no">χεῖρ' ἐπιμασσάμενος φάρυγος λάβε δεξιτερῆφι,
<rtc lang="grc" translate="no">τῇ δ' ἑτέρῃ ἕθεν ἆσσον ἐρύσσατο φώνησέν τε.</ruby>

<ruby><rtc lang="grc" translate="no">"μαῖα, τίη μ' ἐθέλεις ὀλέσαι; σὺ δέ μ' ἔτρεφες αὐτὴ
<rtc lang="grc" translate="no">τῷ σῷ ἐπὶ μαζῷ: νῦν δ' ἄλγεα πολλὰ μογήσας
<rtc lang="grc" translate="no">ἤλυθον εἰκοστῷ ἔτεϊ ἐς πατρίδα γαῖαν.
<rtc lang="grc" translate="no">ἀλλ' ἐπεὶ ἐφράσθης καί τοι θεὸς ἔμβαλε θυμῷ,
<rtc lang="grc" translate="no">σίγα, μή τίς τ' ἄλλος ἐνὶ μεγάροισι πύθηται.
<rtc lang="grc" translate="no">ὧδε γὰρ ἐξερέω, καὶ μὴν τετελεσμένον ἔσται:
<rtc lang="grc" translate="no">εἴ χ' ὑπ' ἐμοί γε θεὸς δαμάσῃ μνηστῆρας ἀγαυούς,
<rtc lang="grc" translate="no">οὐδὲ τροφοῦ οὔσης σεῦ ἀφέξομαι, ὁππότ' ἂν ἄλλας
<rtc lang="grc" translate="no">δμῳὰς ἐν μεγάροισιν ἐμοῖς κτείνωμι γυναῖκας."</ruby>

<ruby><rtc lang="grc" translate="no">τὸν δ' αὖτε προσέειπε περίφρων Εὐρύκλεια:
<rtc lang="grc" translate="no">"τέκνον ἐμόν, ποῖόν σε ἔπος φύγεν ἕρκος ὀδόντων.
<rtc lang="grc" translate="no">οἶσθα μὲν οἷον ἐμὸν μένος ἔμπεδον οὐδ' ἐπιεικτόν,
<rtc lang="grc" translate="no">ἕξω δ' ὡς ὅτε τις στερεὴ λίθος ἠὲ σίδηρος.
<rtc lang="grc" translate="no">ἄλλο δέ τοι ἐρέω, σὺ δ' ἐνὶ φρεσὶ βάλλεο σῇσιν:
<rtc lang="grc" translate="no">εἴ χ' ὑπό σοι γε θεὸς δαμάσῃ μνηστῆρας ἀγαυούς,
<rtc lang="grc" translate="no">δὴ τότε τοι καταλέξω ἐνὶ μεγάροισι γυναῖκας,
<rtc lang="grc" translate="no">αἵ τέ σ' ἀτιμάζουσι καὶ αἳ νηλείτιδές εἰσι."
<rtc lang="grc" translate="no">τὴν δ' ἀπαμειβόμενος προσέφη πολύμητις Ὀδυσσεύς
<rtc lang="grc" translate="no">"μαῖα, τίη δὲ σὺ τὰς μυθήσεαι; οὐδέ τί σε χρή.
<rtc lang="grc" translate="no">εὖ νυ καὶ αὐτὸς ἐγὼ φράσομαι καὶ εἴσομ' ἑκάστην:
<rtc lang="grc" translate="no">ἀλλ' ἔχε σιγῇ μῦθον, ἐπίτρεψον δὲ θεοῖσιν."</ruby>

<ruby><rtc lang="grc" translate="no">ὣς ἄρ' ἔφη, γρηὺ̈ς δὲ διὲκ μεγάροιο βεβήκει
<rtc lang="grc" translate="no">οἰσομένη ποδάνιπτρα: τὰ γὰρ πρότερ' ἔκχυτο πάντα.
<rtc lang="grc" translate="no">αὐτὰρ ἐπεὶ νίψεν τε καὶ ἤλειψεν λίπ' ἐλαίῳ,
<rtc lang="grc" translate="no">αὖτις ἄρ' ἀσσοτέρω πυρὸς ἕλκετο δίφρον Ὀδυσσεὺς
<rtc lang="grc" translate="no">θερσόμενος, οὐλὴν δὲ κατὰ ῥακέεσσι κάλυψε.</ruby>

<ruby><rtc lang="grc" translate="no">τοῖσι δὲ μύθων ἦρχε περίφρων Πηνελόπεια:
<rtc lang="grc" translate="no">"ξεῖνε, τὸ μέν σ' ἔτι τυτθὸν ἐγὼν εἰρήσομαι αὐτή:
<rtc lang="grc" translate="no">καὶ γὰρ δὴ κοίτοιο τάχ' ἔσσεται ἡδέος ὥρη,
<rtc lang="grc" translate="no">ὅν τινά γ' ὕπνος ἕλοι γλυκερός, καὶ κηδόμενόν περ.
<rtc lang="grc" translate="no">αὐτὰρ ἐμοὶ καὶ πένθος ἀμέτρητον πόρε δαίμων:
<rtc lang="grc" translate="no">ἤματα μὲν γὰρ τέρπομ' ὀδυρομένη, γοόωσα,
<rtc lang="grc" translate="no">ἔς τ' ἐμὰ ἔργ' ὁρόωσα καὶ ἀμφιπόλων ἐνὶ οἴκῳ:
<rtc lang="grc" translate="no">αὐτὰρ ἐπὴν νὺξ ἔλθῃ, ἕλῃσί τε κοῖτος ἅπαντας,
<rtc lang="grc" translate="no">κεῖμαι ἐνὶ λέκτρῳ, πυκιναὶ δέ μοι ἀμφ' ἀδινὸν κῆρ
<rtc lang="grc" translate="no">ὀξεῖαι μελεδῶνες ὀδυρομένην ἐρέθουσιν.
<rtc lang="grc" translate="no">ὡς δ' ὅτε Πανδαρέου κούρη, χλωρηὶ̈ς ἀηδών,
<rtc lang="grc" translate="no">καλὸν ἀείδῃσιν ἔαρος νέον ἱσταμένοιο,
<rtc lang="grc" translate="no">δενδρέων ἐν πετάλοισι καθεζομένη πυκινοῖσιν,
<rtc lang="grc" translate="no">ἥ τε θαμὰ τρωπῶσα χέει πολυηχέα φωνήν,
<rtc lang="grc" translate="no">παῖδ' ὀλοφυρομένη Ἴτυλον φίλον, ὅν ποτε χαλκῷ
<rtc lang="grc" translate="no">κτεῖνε δι' ἀφραδίας, κοῦρον Ζήθοιο ἄνακτος,
<rtc lang="grc" translate="no">ὣς καὶ ἐμοὶ δίχα θυμὸς ὀρώρεται ἔνθα καὶ ἔνθα,
<rtc lang="grc" translate="no">ἠὲ μένω παρὰ παιδὶ καὶ ἔμπεδα πάντα φυλάσσω,
<rtc lang="grc" translate="no">κτῆσιν ἐμήν, δμῶάς τε καὶ ὑψερεφὲς μέγα δῶμα,
<rtc lang="grc" translate="no">εὐνήν τ' αἰδομένη πόσιος δήμοιό τε φῆμιν,
<rtc lang="grc" translate="no">ἦ ἤδη ἅμ' ἕπωμαι Ἀχαιῶν ὅς τις ἄριστος
<rtc lang="grc" translate="no">μνᾶται ἐνὶ μεγάροισι, πορὼν ἀπερείσια ἕδνα.
<rtc lang="grc" translate="no">παῖς δ' ἐμὸς ἧος ἔην ἔτι νήπιος ἠδὲ χαλίφρων,
<rtc lang="grc" translate="no">γήμασθ' οὔ μ' εἴα πόσιος κατὰ δῶμα λιποῦσαν:
<rtc lang="grc" translate="no">νῦν δ' ὅτε δὴ μέγας ἐστὶ καὶ ἥβης μέτρον ἱκάνει,
<rtc lang="grc" translate="no">καὶ δή μ' ἀρᾶται πάλιν ἐλθέμεν ἐκ μεγάροιο,
<rtc lang="grc" translate="no">κτήσιος ἀσχαλόων, τήν οἱ κατέδουσιν Ἀχαιοί.
<rtc lang="grc" translate="no">ἀλλ' ἄγε μοι τὸν ὄνειρον ὑπόκριναι καὶ ἄκουσον.
<rtc lang="grc" translate="no">χῆνές μοι κατὰ οἶκον ἐείκοσι πυρὸν ἔδουσιν
<rtc lang="grc" translate="no">ἐξ ὕδατος, καί τέ σφιν ἰαίνομαι εἰσορόωσα:
<rtc lang="grc" translate="no">ἐλθὼν δ' ἐξ ὄρεος μέγας αἰετὸς ἀγκυλοχείλης
<rtc lang="grc" translate="no">πᾶσι κατ' αὐχένας ἦξε καὶ ἔκτανεν: οἱ δ' ἐκέχυντο
<rtc lang="grc" translate="no">ἀθρόοι ἐν μεγάροις, ὁ δ' ἐς αἰθέρα δῖαν ἀέρθη.
<rtc lang="grc" translate="no">αὐτὰρ ἐγὼ κλαῖον καὶ ἐκώκυον ἔν περ ὀνείρῳ,
<rtc lang="grc" translate="no">ἀμφὶ δ' ἔμ' ἠγερέθοντο ἐϋπλοκαμῖδες Ἀχαιαί,
<rtc lang="grc" translate="no">οἴκτρ' ὀλοφυρομένην ὅ μοι αἰετὸς ἔκτανε χῆνας.
<rtc lang="grc" translate="no">ἂψ δ' ἐλθὼν κατ' ἄρ' ἕζετ' ἐπὶ προὔχοντι μελάθρῳ,
<rtc lang="grc" translate="no">φωνῇ δὲ βροτέῃ κατερήτυε φώνησέν τε:</ruby>

<ruby><rtc lang="grc" translate="no">"'θάρσει, Ἰκαρίου κούρη τηλεκλειτοῖο:
<rtc lang="grc" translate="no">οὐκ ὄναρ, ἀλλ' ὕπαρ ἐσθλόν, ὅ τοι τετελεσμένον ἔσται.
<rtc lang="grc" translate="no">χῆνες μὲν μνηστῆρες, ἐγὼ δέ τοι αἰετὸς ὄρνις
<rtc lang="grc" translate="no">ἦα πάρος, νῦν αὖτε τεὸς πόσις εἰλήλουθα,
<rtc lang="grc" translate="no">ὃς πᾶσι μνηστῆρσιν ἀεικέα πότμον ἐφήσω.'</ruby>

<ruby><rtc lang="grc" translate="no">"ὣς ἔφατ', αὐτὰρ ἐμὲ μελιηδὴς ὕπνος ἀνῆκε:
<rtc lang="grc" translate="no">παπτήνασα δὲ χῆνας ἐνὶ μεγάροισι νόησα
<rtc lang="grc" translate="no">πυρὸν ἐρεπτομένους παρὰ πύελον, ἧχι πάρος περ."</ruby>

<ruby><rtc lang="grc" translate="no">τὴν δ' ἀπαμειβόμενος προσέφη πολύμητις Ὀδυσσεύς:
<rtc lang="grc" translate="no">"ὦ γύναι, οὔ πως ἔστιν ὑποκρίνασθαι ὄνειρον
<rtc lang="grc" translate="no">ἄλλῃ ἀποκλίναντ', ἐπεὶ ἦ ῥά τοι αὐτὸς Ὀδυσσεὺς
<rtc lang="grc" translate="no">πέφραδ' ὅπως τελέει: μνηστῆρσι δὲ φαίνετ' ὄλεθρος
<rtc lang="grc" translate="no">πᾶσι μάλ', οὐδέ κέ τις θάνατον καὶ κῆρας ἀλύξει."</ruby>

<ruby><rtc lang="grc" translate="no">τὸν δ' αὖτε προσέειπε περίφρων Πηνελόπεια:
<rtc lang="grc" translate="no">"ξεῖν', ἦ τοι μὲν ὄνειροι ἀμήχανοι ἀκριτόμυθοι
<rtc lang="grc" translate="no">γίγνοντ', οὐδέ τι πάντα τελείεται ἀνθρώποισι.
<rtc lang="grc" translate="no">δοιαὶ γάρ τε πύλαι ἀμενηνῶν εἰσὶν ὀνείρων:
<rtc lang="grc" translate="no">αἱ μὲν γὰρ κεράεσσι τετεύχαται, αἱ δ' ἐλέφαντι:
<rtc lang="grc" translate="no">τῶν οἳ μέν κ' ἔλθωσι διὰ πριστοῦ ἐλέφαντος,
<rtc lang="grc" translate="no">οἵ ῥ' ἐλεφαίρονται, ἔπε' ἀκράαντα φέροντες:
<rtc lang="grc" translate="no">οἱ δὲ διὰ ξεστῶν κεράων ἔλθωσι θύραζε,
<rtc lang="grc" translate="no">οἵ ῥ' ἔτυμα κραίνουσι, βροτῶν ὅτε κέν τις ἴδηται.
<rtc lang="grc" translate="no">ἀλλ' ἐμοὶ οὐκ ἐντεῦθεν ὀί̈ομαι αἰνὸν ὄνειρον
<rtc lang="grc" translate="no">ἐλθέμεν: ἦ κ' ἀσπαστὸν ἐμοὶ καὶ παιδὶ γένοιτο.
<rtc lang="grc" translate="no">ἄλλο δέ τοι ἐρέω, σὺ δ' ἐνὶ φρεσὶ βάλλεο σῇσιν:
<rtc lang="grc" translate="no">ἥδε δὴ ἠὼς εἶσι δυσώνυμος, ἥ μ' Ὀδυσῆος
<rtc lang="grc" translate="no">οἴκου ἀποσχήσει: νῦν γὰρ καταθήσω ἄεθλον,
<rtc lang="grc" translate="no">τοὺς πελέκεας, τοὺς κεῖνος ἐνὶ μεγάροισιν ἑοῖσιν
<rtc lang="grc" translate="no">ἵστασχ' ἑξείης, δρυόχους ὥς, δώδεκα πάντας:
<rtc lang="grc" translate="no">στὰς δ' ὅ γε πολλὸν ἄνευθε διαρρίπτασκεν ὀϊστόν.
<rtc lang="grc" translate="no">νῦν δὲ μνηστήρεσσιν ἄεθλον τοῦτον ἐφήσω:
<rtc lang="grc" translate="no">ὃς δέ κε ῥηί̈τατ' ἐντανύσῃ βιὸν ἐν παλάμῃσι
<rtc lang="grc" translate="no">καὶ διοϊστεύσῃ πελέκεων δυοκαίδεκα πάντων,
<rtc lang="grc" translate="no">τῷ κεν ἅμ' ἑσποίμην, νοσφισσαμένη τόδε δῶμα
<rtc lang="grc" translate="no">κουρίδιον, μάλα καλόν, ἐνίπλειον βιότοιο:
<rtc lang="grc" translate="no">τοῦ ποτὲ μεμνήσεσθαι ὀί̈ομαι ἔν περ ὀνείρῳ."</ruby>

<ruby><rtc lang="grc" translate="no">τὴν δ' ἀπαμειβόμενος προσέφη πολύμητις Ὀδυσσεύς
<rtc lang="grc" translate="no">"ὦ γύναι αἰδοίη Λαερτιάδεω Ὀδυσῆος,
<rtc lang="grc" translate="no">μηκέτι νῦν ἀνάβαλλε δόμοις ἔνι τοῦτον ἄεθλον:
<rtc lang="grc" translate="no">πρὶν γάρ τοι πολύμητις ἐλεύσεται ἐνθάδ' Ὀδυσσεύς,
<rtc lang="grc" translate="no">πρὶν τούτους τόδε τόξον ἐύ̈ξοον ἀμφαφόωντας
<rtc lang="grc" translate="no">νευρήν τ' ἐντανύσαι διοϊστεῦσαί τε σιδήρου."</ruby>

<ruby><rtc lang="grc" translate="no">τὸν δ' αὖτε προσέειπε περίφρων Πηνελόπεια:
<rtc lang="grc" translate="no">"εἴ κ' ἐθέλοις μοι, ξεῖνε, παρήμενος ἐν μεγάροισι
<rtc lang="grc" translate="no">τέρπειν, οὔ κέ μοι ὕπνος ἐπὶ βλεφάροισι χυθείη.
<rtc lang="grc" translate="no">ἀλλ' οὐ γάρ πως ἔστιν ἀύ̈πνους ἔμμεναι αἰεὶ
<rtc lang="grc" translate="no">ἀνθρώπους: ἐπὶ γάρ τοι ἑκάστῳ μοῖραν ἔθηκαν
<rtc lang="grc" translate="no">ἀθάνατοι θνητοῖσιν ἐπὶ ζείδωρον ἄρουραν.
<rtc lang="grc" translate="no">ἀλλ' ἦ τοι μὲν ἐγὼν ὑπερώϊον εἰσαναβᾶσα
<rtc lang="grc" translate="no">λέξομαι εἰς εὐνήν, ἥ μοι στονόεσσα τέτυκται,
<rtc lang="grc" translate="no">αἰεὶ δάκρυσ' ἐμοῖσι πεφυρμένη, ἐξ οὗ Ὀδυσσεὺς
<rtc lang="grc" translate="no">ᾤχετ' ἐποψόμενος Κακοί̈λιον οὐκ ὀνομαστήν.
<rtc lang="grc" translate="no">ἔνθα κε λεξαίμην: σὺ δὲ λέξεο τῷδ' ἐνὶ οἴκῳ,
<rtc lang="grc" translate="no">ἢ χαμάδις στορέσας ἤ τοι κατὰ δέμνια θέντων."</ruby>

<ruby><rtc lang="grc" translate="no">ὣς εἰποῦσ' ἀνέβαιν' ὑπερώϊα σιγαλόεντα,
<rtc lang="grc" translate="no">οὐκ οἴη, ἅμα τῇ γε καὶ ἀμφίπολοι κίον ἄλλαι.
<rtc lang="grc" translate="no">ἐς δ' ὑπερῷ' ἀναβᾶσα σὺν ἀμφιπόλοισι γυναιξὶ
<rtc lang="grc" translate="no">κλαῖεν ἔπειτ' Ὀδυσῆα, φίλον πόσιν, ὄφρα οἱ ὕπνον
<rtc lang="grc" translate="no">ἡδὺν ἐπὶ βλεφάροισι βάλε γλαυκῶπις Ἀθήνη.</ruby>
</ol>

<nav>
	<a href="#!/odyssey/" rel="contents">Table of Contents</a>
	<a href="#!/odyssey/book18/" rel="next">Previous</a>
	<a href="#!/odyssey/book20/" rel="next">Next</a>
</nav>
</section>

<!--#include file="../copyright.html" -->
</article>
