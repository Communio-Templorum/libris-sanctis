<nav>
	<a href="." rel="contents">Table of Contents</a>
</nav>
<article itemscope itemtype="http://schema.org/Book http://schema.org/PublicationVolume">
<meta itemprop="copyrightYear" content="1924" />
<meta itemprop="volumeNumber" content="3" />
<h2 itemprop="name">The Iliad</h2>
<u itemprop="author">Homer</u>

<section itemscope itemtype="http://schema.org/Book http://schema.org/PublicationIssue">
<meta itemprop="issueNumber" content="4" />
<h3 itemprop="name">Book 4</h3>

<ol>
	<ruby>
		<rtc lang="grc" translate="no">οἳ δὲ θεοὶ πὰρ Ζηνὶ καθήμενοι ἠγορόωντο</ruby>
	<ruby>
		<rtc lang="grc" translate="no">χρυσέῳ ἐν δαπέδῳ, μετὰ δέ σφισι πότνια Ἥβη</ruby>
	<ruby>
		<rtc lang="grc" translate="no">νέκταρ ἐοινοχόει: τοὶ δὲ χρυσέοις δεπάεσσι</ruby>
	<ruby>
		<rtc lang="grc" translate="no">δειδέχατ' ἀλλήλους, Τρώων πόλιν εἰσορόωντες:</ruby>
	<ruby>
		<rtc lang="grc" translate="no">αὐτίκ' ἐπειρᾶτο Κρονίδης ἐρεθιζέμεν Ἥρην</ruby>
	<ruby>
		<rtc lang="grc" translate="no">κερτομίοις ἐπέεσσι παραβλήδην ἀγορεύων:</ruby>
	<ruby>
		<rtc lang="grc" translate="no">δοιαὶ μὲν Μενελάῳ ἀρηγόνες εἰσὶ θεάων</ruby>
	<ruby>
		<rtc lang="grc" translate="no">Ἥρη τ' Ἀργείη καὶ Ἀλαλκομενηὶ̈ς Ἀθήνη.</ruby>
	<ruby>
		<rtc lang="grc" translate="no">ἀλλ' ἤτοι ταὶ νόσφι καθήμεναι εἰσορόωσαι</ruby>
	<ruby>
		<rtc lang="grc" translate="no">τέρπεσθον: τῷ δ' αὖτε φιλομειδὴς Ἀφροδίτη</ruby>
	<ruby>
		<rtc lang="grc" translate="no">αἰεὶ παρμέμβλωκε καὶ αὐτοῦ κῆρας ἀμύνει:</ruby>
	<ruby>
		<rtc lang="grc" translate="no">καὶ νῦν ἐξεσάωσεν ὀϊόμενον θανέεσθαι.</ruby>
	<ruby>
		<rtc lang="grc" translate="no">ἀλλ' ἤτοι νίκη μὲν ἀρηϊφίλου Μενελάου:</ruby>
	<ruby>
		<rtc lang="grc" translate="no">ἡμεῖς δὲ φραζώμεθ' ὅπως ἔσται τάδε ἔργα,</ruby>
	<ruby>
		<rtc lang="grc" translate="no">ἤ ῥ' αὖτις πόλεμόν τε κακὸν καὶ φύλοπιν αἰνὴν</ruby>
	<ruby>
		<rtc lang="grc" translate="no">ὄρσομεν, ἦ φιλότητα μετ' ἀμφοτέροισι βάλωμεν.</ruby>
	<ruby>
		<rtc lang="grc" translate="no">εἰ δ' αὖ πως τόδε πᾶσι φίλον καὶ ἡδὺ γένοιτο,</ruby>
	<ruby>
		<rtc lang="grc" translate="no">ἤτοι μὲν οἰκέοιτο πόλις Πριάμοιο ἄνακτος,</ruby>
	<ruby>
		<rtc lang="grc" translate="no">αὖτις δ' Ἀργείην Ἑλένην Μενέλαος ἄγοιτο.</ruby>
	<ruby>
		<rtc lang="grc" translate="no">ὣς ἔφαθ', αἳ δ' ἐπέμυξαν Ἀθηναίη τε καὶ Ἥρη:</ruby>
	<ruby>
		<rtc lang="grc" translate="no">πλησίαι αἵ γ' ἥσθην, κακὰ δὲ Τρώεσσι μεδέσθην.</ruby>
	<ruby>
		<rtc lang="grc" translate="no">ἤτοι Ἀθηναίη ἀκέων ἦν οὐδέ τι εἶπε</ruby>
	<ruby>
		<rtc lang="grc" translate="no">σκυζομένη Διὶ πατρί, χόλος δέ μιν ἄγριος ᾕρει:</ruby>
	<ruby>
		<rtc lang="grc" translate="no">Ἥρῃ δ' οὐκ ἔχαδε στῆθος χόλον, ἀλλὰ προσηύδα:</ruby>
	<ruby>
		<rtc lang="grc" translate="no">αἰνότατε Κρονίδη ποῖον τὸν μῦθον ἔειπες:</ruby>
	<ruby>
		<rtc lang="grc" translate="no">πῶς ἐθέλεις ἅλιον θεῖναι πόνον ἠδ' ἀτέλεστον,</ruby>
	<ruby>
		<rtc lang="grc" translate="no">ἱδρῶ θ' ὃν ἵδρωσα μόγῳ, καμέτην δέ μοι ἵπποι</ruby>
	<ruby>
		<rtc lang="grc" translate="no">λαὸν ἀγειρούσῃ, Πριάμῳ κακὰ τοῖό τε παισίν.</ruby>
	<ruby>
		<rtc lang="grc" translate="no">ἕρδ': ἀτὰρ οὔ τοι πάντες ἐπαινέομεν θεοὶ ἄλλοι.</ruby>
	<ruby>
		<rtc lang="grc" translate="no">τὴν δὲ μέγ' ὀχθήσας προσέφη νεφεληγερέτα Ζεύς:</ruby>
	<ruby>
		<rtc lang="grc" translate="no">δαιμονίη τί νύ σε Πρίαμος Πριάμοιό τε παῖδες</ruby>
	<ruby>
		<rtc lang="grc" translate="no">τόσσα κακὰ ῥέζουσιν, ὅ τ' ἀσπερχὲς μενεαίνεις</ruby>
	<ruby>
		<rtc lang="grc" translate="no">Ἰλίου ἐξαλαπάξαι ἐϋκτίμενον πτολίεθρον;</ruby>
	<ruby>
		<rtc lang="grc" translate="no">εἰ δὲ σύ γ' εἰσελθοῦσα πύλας καὶ τείχεα μακρὰ</ruby>
	<ruby>
		<rtc lang="grc" translate="no">ὠμὸν βεβρώθοις Πρίαμον Πριάμοιό τε παῖδας</ruby>
	<ruby>
		<rtc lang="grc" translate="no">ἄλλους τε Τρῶας, τότε κεν χόλον ἐξακέσαιο.</ruby>
	<ruby>
		<rtc lang="grc" translate="no">ἕρξον ὅπως ἐθέλεις: μὴ τοῦτό γε νεῖκος ὀπίσσω</ruby>
	<ruby>
		<rtc lang="grc" translate="no">σοὶ καὶ ἐμοὶ μέγ' ἔρισμα μετ' ἀμφοτέροισι γένηται.</ruby>
	<ruby>
		<rtc lang="grc" translate="no">ἄλλο δέ τοι ἐρέω, σὺ δ' ἐνὶ φρεσὶ βάλλεο σῇσιν:</ruby>
	<ruby>
		<rtc lang="grc" translate="no">ὁππότε κεν καὶ ἐγὼ μεμαὼς πόλιν ἐξαλαπάξαι</ruby>
	<ruby>
		<rtc lang="grc" translate="no">τὴν ἐθέλω ὅθι τοι φίλοι ἀνέρες ἐγγεγάασι,</ruby>
	<ruby>
		<rtc lang="grc" translate="no">μή τι διατρίβειν τὸν ἐμὸν χόλον, ἀλλά μ' ἐᾶσαι:</ruby>
	<ruby>
		<rtc lang="grc" translate="no">καὶ γὰρ ἐγὼ σοὶ δῶκα ἑκὼν ἀέκοντί γε θυμῷ:</ruby>
	<ruby>
		<rtc lang="grc" translate="no">αἳ γὰρ ὑπ' ἠελίῳ τε καὶ οὐρανῷ ἀστερόεντι</ruby>
	<ruby>
		<rtc lang="grc" translate="no">ναιετάουσι πόληες ἐπιχθονίων ἀνθρώπων,</ruby>
	<ruby>
		<rtc lang="grc" translate="no">τάων μοι περὶ κῆρι τιέσκετο Ἴλιος ἱρὴ</ruby>
	<ruby>
		<rtc lang="grc" translate="no">καὶ Πρίαμος καὶ λαὸς ἐϋμμελίω Πριάμοιο.</ruby>
	<ruby>
		<rtc lang="grc" translate="no">οὐ γάρ μοί ποτε βωμὸς ἐδεύετο δαιτὸς ἐί̈σης</ruby>
	<ruby>
		<rtc lang="grc" translate="no">λοιβῆς τε κνίσης τε: τὸ γὰρ λάχομεν γέρας ἡμεῖς.</ruby>
<br/>
	<ruby>
		<rtc lang="grc" translate="no">τὸν δ' ἠμείβετ' ἔπειτα βοῶπις πότνια Ἥρη:</ruby>
	<ruby>
		<rtc lang="grc" translate="no">ἤτοι ἐμοὶ τρεῖς μὲν πολὺ φίλταταί εἰσι πόληες</ruby>
	<ruby>
		<rtc lang="grc" translate="no">Ἄργός τε Σπάρτη τε καὶ εὐρυάγυια Μυκήνη:</ruby>
	<ruby>
		<rtc lang="grc" translate="no">τὰς διαπέρσαι ὅτ' ἄν τοι ἀπέχθωνται περὶ κῆρι:</ruby>
	<ruby>
		<rtc lang="grc" translate="no">τάων οὔ τοι ἐγὼ πρόσθ' ἵσταμαι οὐδὲ μεγαίρω.</ruby>
	<ruby>
		<rtc lang="grc" translate="no">εἴ περ γὰρ φθονέω τε καὶ οὐκ εἰῶ διαπέρσαι,</ruby>
	<ruby>
		<rtc lang="grc" translate="no">οὐκ ἀνύω φθονέουσ' ἐπεὶ ἦ πολὺ φέρτερός ἐσσι.</ruby>
	<ruby>
		<rtc lang="grc" translate="no">ἀλλὰ χρὴ καὶ ἐμὸν θέμεναι πόνον οὐκ ἀτέλεστον:</ruby>
	<ruby>
		<rtc lang="grc" translate="no">καὶ γὰρ ἐγὼ θεός εἰμι, γένος δέ μοι ἔνθεν ὅθεν σοί,</ruby>
	<ruby>
		<rtc lang="grc" translate="no">καί με πρεσβυτάτην τέκετο Κρόνος ἀγκυλομήτης,</ruby>
	<ruby>
		<rtc lang="grc" translate="no">ἀμφότερον γενεῇ τε καὶ οὕνεκα σὴ παράκοιτις</ruby>
	<ruby>
		<rtc lang="grc" translate="no">κέκλημαι, σὺ δὲ πᾶσι μετ' ἀθανάτοισιν ἀνάσσεις.</ruby>
	<ruby>
		<rtc lang="grc" translate="no">ἀλλ' ἤτοι μὲν ταῦθ' ὑποείξομεν ἀλλήλοισι,</ruby>
	<ruby>
		<rtc lang="grc" translate="no">σοὶ μὲν ἐγώ, σὺ δ' ἐμοί: ἐπὶ δ' ἕψονται θεοὶ ἄλλοι</ruby>
	<ruby>
		<rtc lang="grc" translate="no">ἀθάνατοι: σὺ δὲ θᾶσσον Ἀθηναίῃ ἐπιτεῖλαι</ruby>
	<ruby>
		<rtc lang="grc" translate="no">ἐλθεῖν ἐς Τρώων καὶ Ἀχαιῶν φύλοπιν αἰνήν,</ruby>
	<ruby>
		<rtc lang="grc" translate="no">πειρᾶν δ' ὥς κε Τρῶες ὑπερκύδαντας Ἀχαιοὺς</ruby>
	<ruby>
		<rtc lang="grc" translate="no">ἄρξωσι πρότεροι ὑπὲρ ὅρκια δηλήσασθαι.</ruby>
<br/>
	<ruby>
		<rtc lang="grc" translate="no">ὣς ἔφατ', οὐδ' ἀπίθησε πατὴρ ἀνδρῶν τε θεῶν τε:</ruby>
	<ruby>
		<rtc lang="grc" translate="no">αὐτίκ' Ἀθηναίην ἔπεα πτερόεντα προσηύδα:</ruby>
	<ruby>
		<rtc lang="grc" translate="no">αἶψα μάλ' ἐς στρατὸν ἐλθὲ μετὰ Τρῶας καὶ Ἀχαιούς,</ruby>
	<ruby>
		<rtc lang="grc" translate="no">πειρᾶν δ' ὥς κε Τρῶες ὑπερκύδαντας Ἀχαιοὺς</ruby>
	<ruby>
		<rtc lang="grc" translate="no">ἄρξωσι πρότεροι ὑπὲρ ὅρκια δηλήσασθαι.</ruby>
<br/>
	<ruby>
		<rtc lang="grc" translate="no">ὣς εἰπὼν ὄτρυνε πάρος μεμαυῖαν Ἀθήνην,</ruby>
	<ruby>
		<rtc lang="grc" translate="no">βῆ δὲ κατ' Οὐλύμποιο καρήνων ἀί̈ξασα.</ruby>
	<ruby>
		<rtc lang="grc" translate="no">οἷον δ' ἀστέρα ἧκε Κρόνου πάϊς ἀγκυλομήτεω</ruby>
	<ruby>
		<rtc lang="grc" translate="no">ἢ ναύτῃσι τέρας ἠὲ στρατῷ εὐρέϊ λαῶν</ruby>
	<ruby>
		<rtc lang="grc" translate="no">λαμπρόν: τοῦ δέ τε πολλοὶ ἀπὸ σπινθῆρες ἵενται:</ruby>
	<ruby>
		<rtc lang="grc" translate="no">τῷ ἐϊκυῖ' ἤϊξεν ἐπὶ χθόνα Παλλὰς Ἀθήνη,</ruby>
	<ruby>
		<rtc lang="grc" translate="no">κὰδ δ' ἔθορ' ἐς μέσσον: θάμβος δ' ἔχεν εἰσορόωντας</ruby>
	<ruby>
		<rtc lang="grc" translate="no">Τρῶάς θ' ἱπποδάμους καὶ ἐϋκνήμιδας Ἀχαιούς:</ruby>
	<ruby>
		<rtc lang="grc" translate="no">ὧδε δέ τις εἴπεσκεν ἰδὼν ἐς πλησίον ἄλλον:</ruby>
	<ruby>
		<rtc lang="grc" translate="no">ἦ ῥ' αὖτις πόλεμός τε κακὸς καὶ φύλοπις αἰνὴ</ruby>
	<ruby>
		<rtc lang="grc" translate="no">ἔσσεται, ἢ φιλότητα μετ' ἀμφοτέροισι τίθησι</ruby>
	<ruby>
		<rtc lang="grc" translate="no">Ζεύς, ὅς τ' ἀνθρώπων ταμίης πολέμοιο τέτυκται.</ruby>
<br/>
	<ruby>
		<rtc lang="grc" translate="no">ὣς ἄρα τις εἴπεσκεν Ἀχαιῶν τε Τρώων τε.</ruby>
	<ruby>
		<rtc lang="grc" translate="no">ἣ δ' ἀνδρὶ ἰκέλη Τρώων κατεδύσεθ' ὅμιλον</ruby>
	<ruby>
		<rtc lang="grc" translate="no">Λαοδόκῳ Ἀντηνορίδῃ κρατερῷ αἰχμητῇ,</ruby>
	<ruby>
		<rtc lang="grc" translate="no">Πάνδαρον ἀντίθεον διζημένη εἴ που ἐφεύροι.</ruby>
	<ruby>
		<rtc lang="grc" translate="no">εὗρε Λυκάονος υἱὸν ἀμύμονά τε κρατερόν τε</ruby>
	<ruby>
		<rtc lang="grc" translate="no">ἑσταότ': ἀμφὶ δέ μιν κρατεραὶ στίχες ἀσπιστάων</ruby>
	<ruby>
		<rtc lang="grc" translate="no">λαῶν, οἵ οἱ ἕποντο ἀπ' Αἰσήποιο ῥοάων:</ruby>
	<ruby>
		<rtc lang="grc" translate="no">ἀγχοῦ δ' ἱσταμένη ἔπεα πτερόεντα προσηύδα:</ruby>
	<ruby>
		<rtc lang="grc" translate="no">ἦ ῥά νύ μοί τι πίθοιο Λυκάονος υἱὲ δαί̈φρον.</ruby>
	<ruby>
		<rtc lang="grc" translate="no">τλαίης κεν Μενελάῳ ἐπιπροέμεν ταχὺν ἰόν,</ruby>
	<ruby>
		<rtc lang="grc" translate="no">πᾶσι δέ κε Τρώεσσι χάριν καὶ κῦδος ἄροιο,</ruby>
	<ruby>
		<rtc lang="grc" translate="no">ἐκ πάντων δὲ μάλιστα Ἀλεξάνδρῳ βασιλῆϊ.</ruby>
	<ruby>
		<rtc lang="grc" translate="no">τοῦ κεν δὴ πάμπρωτα παρ' ἀγλαὰ δῶρα φέροιο,</ruby>
	<ruby>
		<rtc lang="grc" translate="no">αἴ κεν ἴδῃ Μενέλαον ἀρήϊον Ἀτρέος υἱὸν</ruby>
	<ruby>
		<rtc lang="grc" translate="no">σῷ βέλεϊ δμηθέντα πυρῆς ἐπιβάντ' ἀλεγεινῆς.</ruby>
	<ruby>
		<rtc lang="grc" translate="no">ἀλλ' ἄγ' ὀί̈στευσον Μενελάου κυδαλίμοιο,</ruby>
	<ruby>
		<rtc lang="grc" translate="no">εὔχεο δ' Ἀπόλλωνι Λυκηγενέϊ κλυτοτόξῳ</ruby>
	<ruby>
		<rtc lang="grc" translate="no">ἀρνῶν πρωτογόνων ῥέξειν κλειτὴν ἑκατόμβην</ruby>
	<ruby>
		<rtc lang="grc" translate="no">οἴκαδε νοστήσας ἱερῆς εἰς ἄστυ Ζελείης.</ruby>
<br/>
	<ruby>
		<rtc lang="grc" translate="no">ὣς φάτ' Ἀθηναίη, τῷ δὲ φρένας ἄφρονι πεῖθεν:</ruby>
	<ruby>
		<rtc lang="grc" translate="no">αὐτίκ' ἐσύλα τόξον ἐύ̈ξοον ἰξάλου αἰγὸς</ruby>
	<ruby>
		<rtc lang="grc" translate="no">ἀγρίου, ὅν ῥά ποτ' αὐτὸς ὑπὸ στέρνοιο τυχήσας</ruby>
	<ruby>
		<rtc lang="grc" translate="no">πέτρης ἐκβαίνοντα δεδεγμένος ἐν προδοκῇσι</ruby>
	<ruby>
		<rtc lang="grc" translate="no">βεβλήκει πρὸς στῆθος: ὃ δ' ὕπτιος ἔμπεσε πέτρῃ.</ruby>
	<ruby>
		<rtc lang="grc" translate="no">τοῦ κέρα ἐκ κεφαλῆς ἑκκαιδεκάδωρα πεφύκει:</ruby>
	<ruby>
		<rtc lang="grc" translate="no">καὶ τὰ μὲν ἀσκήσας κεραοξόος ἤραρε τέκτων,</ruby>
	<ruby>
		<rtc lang="grc" translate="no">πᾶν δ' εὖ λειήνας χρυσέην ἐπέθηκε κορώνην.</ruby>
	<ruby>
		<rtc lang="grc" translate="no">καὶ τὸ μὲν εὖ κατέθηκε τανυσσάμενος ποτὶ γαίῃ</ruby>
	<ruby>
		<rtc lang="grc" translate="no">ἀγκλίνας: πρόσθεν δὲ σάκεα σχέθον ἐσθλοὶ ἑταῖροι</ruby>
	<ruby>
		<rtc lang="grc" translate="no">μὴ πρὶν ἀναί̈ξειαν ἀρήϊοι υἷες Ἀχαιῶν</ruby>
	<ruby>
		<rtc lang="grc" translate="no">πρὶν βλῆσθαι Μενέλαον ἀρήϊον Ἀτρέος υἱόν.</ruby>
	<ruby>
		<rtc lang="grc" translate="no">αὐτὰρ ὁ σύλα πῶμα φαρέτρης, ἐκ δ' ἕλετ' ἰὸν</ruby>
	<ruby>
		<rtc lang="grc" translate="no">ἀβλῆτα πτερόεντα μελαινέων ἕρμ' ὀδυνάων:</ruby>
	<ruby>
		<rtc lang="grc" translate="no">αἶψα δ' ἐπὶ νευρῇ κατεκόσμει πικρὸν ὀϊστόν,</ruby>
	<ruby>
		<rtc lang="grc" translate="no">εὔχετο δ' Ἀπόλλωνι Λυκηγενέϊ κλυτοτόξῳ</ruby>
	<ruby>
		<rtc lang="grc" translate="no">ἀρνῶν πρωτογόνων ῥέξειν κλειτὴν ἑκατόμβην</ruby>
	<ruby>
		<rtc lang="grc" translate="no">οἴκαδε νοστήσας ἱερῆς εἰς ἄστυ Ζελείης.</ruby>
	<ruby>
		<rtc lang="grc" translate="no">ἕλκε δ' ὁμοῦ γλυφίδας τε λαβὼν καὶ νεῦρα βόεια:</ruby>
	<ruby>
		<rtc lang="grc" translate="no">νευρὴν μὲν μαζῷ πέλασεν, τόξῳ δὲ σίδηρον.</ruby>
	<ruby>
		<rtc lang="grc" translate="no">αὐτὰρ ἐπεὶ δὴ κυκλοτερὲς μέγα τόξον ἔτεινε,</ruby>
	<ruby>
		<rtc lang="grc" translate="no">λίγξε βιός, νευρὴ δὲ μέγ' ἴαχεν, ἆλτο δ' ὀϊστὸς</ruby>
	<ruby>
		<rtc lang="grc" translate="no">ὀξυβελὴς καθ' ὅμιλον ἐπιπτέσθαι μενεαίνων.</ruby>
<br/>
	<ruby>
		<rtc lang="grc" translate="no">οὐδὲ σέθεν Μενέλαε θεοὶ μάκαρες λελάθοντο</ruby>
	<ruby>
		<rtc lang="grc" translate="no">ἀθάνατοι, πρώτη δὲ Διὸς θυγάτηρ ἀγελείη,</ruby>
	<ruby>
		<rtc lang="grc" translate="no">ἥ τοι πρόσθε στᾶσα βέλος ἐχεπευκὲς ἄμυνεν.</ruby>
	<ruby>
		<rtc lang="grc" translate="no">ἣ δὲ τόσον μὲν ἔεργεν ἀπὸ χροὸς ὡς ὅτε μήτηρ</ruby>
	<ruby>
		<rtc lang="grc" translate="no">παιδὸς ἐέργῃ μυῖαν ὅθ' ἡδέϊ λέξεται ὕπνῳ,</ruby>
	<ruby>
		<rtc lang="grc" translate="no">αὐτὴ δ' αὖτ' ἴθυνεν ὅθι ζωστῆρος ὀχῆες</ruby>
	<ruby>
		<rtc lang="grc" translate="no">χρύσειοι σύνεχον καὶ διπλόος ἤντετο θώρηξ.</ruby>
	<ruby>
		<rtc lang="grc" translate="no">ἐν δ' ἔπεσε ζωστῆρι ἀρηρότι πικρὸς ὀϊστός:</ruby>
	<ruby>
		<rtc lang="grc" translate="no">διὰ μὲν ἂρ ζωστῆρος ἐλήλατο δαιδαλέοιο,</ruby>
	<ruby>
		<rtc lang="grc" translate="no">καὶ διὰ θώρηκος πολυδαιδάλου ἠρήρειστο</ruby>
	<ruby>
		<rtc lang="grc" translate="no">μίτρης θ', ἣν ἐφόρει ἔρυμα χροὸς ἕρκος ἀκόντων,</ruby>
	<ruby>
		<rtc lang="grc" translate="no">ἥ οἱ πλεῖστον ἔρυτο: διὰ πρὸ δὲ εἴσατο καὶ τῆς.</ruby>
	<ruby>
		<rtc lang="grc" translate="no">ἀκρότατον δ' ἄρ' ὀϊστὸς ἐπέγραψε χρόα φωτός:</ruby>
	<ruby>
		<rtc lang="grc" translate="no">αὐτίκα δ' ἔρρεεν αἷμα κελαινεφὲς ἐξ ὠτειλῆς.</ruby>
<br/>
	<ruby>
		<rtc lang="grc" translate="no">ὡς δ' ὅτε τίς τ' ἐλέφαντα γυνὴ φοίνικι μιήνῃ</ruby>
	<ruby>
		<rtc lang="grc" translate="no">Μῃονὶς ἠὲ Κάειρα παρήϊον ἔμμεναι ἵππων:</ruby>
	<ruby>
		<rtc lang="grc" translate="no">κεῖται δ' ἐν θαλάμῳ, πολέες τέ μιν ἠρήσαντο</ruby>
	<ruby>
		<rtc lang="grc" translate="no">ἱππῆες φορέειν: βασιλῆϊ δὲ κεῖται ἄγαλμα,</ruby>
	<ruby>
		<rtc lang="grc" translate="no">ἀμφότερον κόσμός θ' ἵππῳ ἐλατῆρί τε κῦδος:</ruby>
	<ruby>
		<rtc lang="grc" translate="no">τοῖοί τοι Μενέλαε μιάνθην αἵματι μηροὶ</ruby>
	<ruby>
		<rtc lang="grc" translate="no">εὐφυέες κνῆμαί τε ἰδὲ σφυρὰ κάλ' ὑπένερθε.</ruby>
<br/>
	<ruby>
		<rtc lang="grc" translate="no">ῥίγησεν δ' ἄρ' ἔπειτα ἄναξ ἀνδρῶν Ἀγαμέμνων</ruby>
	<ruby>
		<rtc lang="grc" translate="no">ὡς εἶδεν μέλαν αἷμα καταρρέον ἐξ ὠτειλῆς:</ruby>
	<ruby>
		<rtc lang="grc" translate="no">ῥίγησεν δὲ καὶ αὐτὸς ἀρηί̈φιλος Μενέλαος.</ruby>
	<ruby>
		<rtc lang="grc" translate="no">ὡς δὲ ἴδεν νεῦρόν τε καὶ ὄγκους ἐκτὸς ἐόντας</ruby>
	<ruby>
		<rtc lang="grc" translate="no">ἄψορρόν οἱ θυμὸς ἐνὶ στήθεσσιν ἀγέρθη.</ruby>
	<ruby>
		<rtc lang="grc" translate="no">τοῖς δὲ βαρὺ στενάχων μετέφη κρείων Ἀγαμέμνων</ruby>
	<ruby>
		<rtc lang="grc" translate="no">χειρὸς ἔχων Μενέλαον, ἐπεστενάχοντο δ' ἑταῖροι:</ruby>
	<ruby>
		<rtc lang="grc" translate="no">φίλε κασίγνητε θάνατόν νύ τοι ὅρκι' ἔταμνον</ruby>
	<ruby>
		<rtc lang="grc" translate="no">οἶον προστήσας πρὸ Ἀχαιῶν Τρωσὶ μάχεσθαι,</ruby>
	<ruby>
		<rtc lang="grc" translate="no">ὥς σ' ἔβαλον Τρῶες, κατὰ δ' ὅρκια πιστὰ πάτησαν.</ruby>
	<ruby>
		<rtc lang="grc" translate="no">οὐ μέν πως ἅλιον πέλει ὅρκιον αἷμά τε ἀρνῶν</ruby>
	<ruby>
		<rtc lang="grc" translate="no">σπονδαί τ' ἄκρητοι καὶ δεξιαὶ ᾗς ἐπέπιθμεν.</ruby>
	<ruby>
		<rtc lang="grc" translate="no">εἴ περ γάρ τε καὶ αὐτίκ' Ὀλύμπιος οὐκ ἐτέλεσσεν,</ruby>
	<ruby>
		<rtc lang="grc" translate="no">ἔκ τε καὶ ὀψὲ τελεῖ, σύν τε μεγάλῳ ἀπέτισαν</ruby>
	<ruby>
		<rtc lang="grc" translate="no">σὺν σφῇσιν κεφαλῇσι γυναιξί τε καὶ τεκέεσσιν.</ruby>
	<ruby>
		<rtc lang="grc" translate="no">εὖ γὰρ ἐγὼ τόδε οἶδα κατὰ φρένα καὶ κατὰ θυμόν:</ruby>
	<ruby>
		<rtc lang="grc" translate="no">ἔσσεται ἦμαρ ὅτ' ἄν ποτ' ὀλώλῃ Ἴλιος ἱρὴ</ruby>
	<ruby>
		<rtc lang="grc" translate="no">καὶ Πρίαμος καὶ λαὸς ἐϋμμελίω Πριάμοιο,</ruby>
	<ruby>
		<rtc lang="grc" translate="no">Ζεὺς δέ σφι Κρονίδης ὑψίζυγος αἰθέρι ναίων</ruby>
	<ruby>
		<rtc lang="grc" translate="no">αὐτὸς ἐπισσείῃσιν ἐρεμνὴν αἰγίδα πᾶσι</ruby>
	<ruby>
		<rtc lang="grc" translate="no">τῆσδ' ἀπάτης κοτέων: τὰ μὲν ἔσσεται οὐκ ἀτέλεστα:</ruby>
	<ruby>
		<rtc lang="grc" translate="no">ἀλλά μοι αἰνὸν ἄχος σέθεν ἔσσεται ὦ Μενέλαε</ruby>
	<ruby>
		<rtc lang="grc" translate="no">αἴ κε θάνῃς καὶ πότμον ἀναπλήσῃς βιότοιο.</ruby>
	<ruby>
		<rtc lang="grc" translate="no">καί κεν ἐλέγχιστος πολυδίψιον Ἄργος ἱκοίμην:</ruby>
	<ruby>
		<rtc lang="grc" translate="no">αὐτίκα γὰρ μνήσονται Ἀχαιοὶ πατρίδος αἴης:</ruby>
	<ruby>
		<rtc lang="grc" translate="no">κὰδ δέ κεν εὐχωλὴν Πριάμῳ καὶ Τρωσὶ λίποιμεν</ruby>
	<ruby>
		<rtc lang="grc" translate="no">Ἀργείην Ἑλένην: σέο δ' ὀστέα πύσει ἄρουρα</ruby>
	<ruby>
		<rtc lang="grc" translate="no">κειμένου ἐν Τροίῃ ἀτελευτήτῳ ἐπὶ ἔργῳ.</ruby>
	<ruby>
		<rtc lang="grc" translate="no">καί κέ τις ὧδ' ἐρέει Τρώων ὑπερηνορεόντων</ruby>
	<ruby>
		<rtc lang="grc" translate="no">τύμβῳ ἐπιθρῴσκων Μενελάου κυδαλίμοιο:</ruby>
	<ruby>
		<rtc lang="grc" translate="no">αἴθ' οὕτως ἐπὶ πᾶσι χόλον τελέσει' Ἀγαμέμνων,</ruby>
	<ruby>
		<rtc lang="grc" translate="no">ὡς καὶ νῦν ἅλιον στρατὸν ἤγαγεν ἐνθάδ' Ἀχαιῶν,</ruby>
	<ruby>
		<rtc lang="grc" translate="no">καὶ δὴ ἔβη οἶκον δὲ φίλην ἐς πατρίδα γαῖαν</ruby>
	<ruby>
		<rtc lang="grc" translate="no">σὺν κεινῇσιν νηυσὶ λιπὼν ἀγαθὸν Μενέλαον.</ruby>
	<ruby>
		<rtc lang="grc" translate="no">ὥς ποτέ τις ἐρέει: τότε μοι χάνοι εὐρεῖα χθών.</ruby>
	<ruby>
		<rtc lang="grc" translate="no">τὸν δ' ἐπιθαρσύνων προσέφη ξανθὸς Μενέλαος:</ruby>
	<ruby>
		<rtc lang="grc" translate="no">θάρσει, μηδέ τί πω δειδίσσεο λαὸν Ἀχαιῶν:</ruby>
	<ruby>
		<rtc lang="grc" translate="no">οὐκ ἐν καιρίῳ ὀξὺ πάγη βέλος, ἀλλὰ πάροιθεν</ruby>
	<ruby>
		<rtc lang="grc" translate="no">εἰρύσατο ζωστήρ τε παναίολος ἠδ' ὑπένερθε</ruby>
	<ruby>
		<rtc lang="grc" translate="no">ζῶμά τε καὶ μίτρη, τὴν χαλκῆες κάμον ἄνδρες.</ruby>
<br/>
	<ruby>
		<rtc lang="grc" translate="no">τὸν δ' ἀπαμειβόμενος προσέφη κρείων Ἀγαμέμνων:</ruby>
	<ruby>
		<rtc lang="grc" translate="no">αἲ γὰρ δὴ οὕτως εἴη φίλος ὦ Μενέλαε:</ruby>
	<ruby>
		<rtc lang="grc" translate="no">ἕλκος δ' ἰητὴρ ἐπιμάσσεται ἠδ' ἐπιθήσει</ruby>
	<ruby>
		<rtc lang="grc" translate="no">φάρμαχ' ἅ κεν παύσῃσι μελαινάων ὀδυνάων.</ruby>
<br/>
	<ruby>
		<rtc lang="grc" translate="no">ἦ καὶ Ταλθύβιον θεῖον κήρυκα προσηύδα:</ruby>
	<ruby>
		<rtc lang="grc" translate="no">Ταλθύβι' ὅττι τάχιστα Μαχάονα δεῦρο κάλεσσον</ruby>
	<ruby>
		<rtc lang="grc" translate="no">φῶτ' Ἀσκληπιοῦ υἱὸν ἀμύμονος ἰητῆρος,</ruby>
	<ruby>
		<rtc lang="grc" translate="no">ὄφρα ἴδῃ Μενέλαον ἀρήϊον Ἀτρέος υἱόν,</ruby>
	<ruby>
		<rtc lang="grc" translate="no">ὅν τις ὀϊστεύσας ἔβαλεν τόξων ἐὺ̈ εἰδὼς</ruby>
	<ruby>
		<rtc lang="grc" translate="no">Τρώων ἢ Λυκίων, τῷ μὲν κλέος, ἄμμι δὲ πένθος.</ruby>
<br/>
	<ruby>
		<rtc lang="grc" translate="no">ὣς ἔφατ', οὐδ' ἄρα οἱ κῆρυξ ἀπίθησεν ἀκούσας,</ruby>
	<ruby>
		<rtc lang="grc" translate="no">βῆ δ' ἰέναι κατὰ λαὸν Ἀχαιῶν χαλκοχιτώνων</ruby>
	<ruby>
		<rtc lang="grc" translate="no">παπταίνων ἥρωα Μαχάονα: τὸν δὲ νόησεν</ruby>
	<ruby>
		<rtc lang="grc" translate="no">ἑσταότ': ἀμφὶ δέ μιν κρατεραὶ στίχες ἀσπιστάων</ruby>
	<ruby>
		<rtc lang="grc" translate="no">λαῶν, οἵ οἱ ἕποντο Τρίκης ἐξ ἱπποβότοιο.</ruby>
	<ruby>
		<rtc lang="grc" translate="no">ἀγχοῦ δ' ἱστάμενος ἔπεα πτερόεντα προσηύδα:</ruby>
	<ruby>
		<rtc lang="grc" translate="no">ὄρσ' Ἀσκληπιάδη, καλέει κρείων Ἀγαμέμνων,</ruby>
	<ruby>
		<rtc lang="grc" translate="no">ὄφρα ἴδῃς Μενέλαον ἀρήϊον ἀρχὸν Ἀχαιῶν,</ruby>
	<ruby>
		<rtc lang="grc" translate="no">ὅν τις ὀϊστεύσας ἔβαλεν τόξων ἐὺ̈ εἰδὼς</ruby>
	<ruby>
		<rtc lang="grc" translate="no">Τρώων ἢ Λυκίων, τῷ μὲν κλέος, ἄμμι δὲ πένθος.</ruby>
<br/>
	<ruby>
		<rtc lang="grc" translate="no">ὣς φάτο, τῷ δ' ἄρα θυμὸν ἐνὶ στήθεσσιν ὄρινε:</ruby>
	<ruby>
		<rtc lang="grc" translate="no">βὰν δ' ἰέναι καθ' ὅμιλον ἀνὰ στρατὸν εὐρὺν Ἀχαιῶν.</ruby>
	<ruby>
		<rtc lang="grc" translate="no">ἀλλ' ὅτε δή ῥ' ἵκανον ὅθι ξανθὸς Μενέλαος</ruby>
	<ruby>
		<rtc lang="grc" translate="no">βλήμενος ἦν, περὶ δ' αὐτὸν ἀγηγέραθ' ὅσσοι ἄριστοι</ruby>
	<ruby>
		<rtc lang="grc" translate="no">κυκλόσ', ὃ δ' ἐν μέσσοισι παρίστατο ἰσόθεος φώς,</ruby>
	<ruby>
		<rtc lang="grc" translate="no">αὐτίκα δ' ἐκ ζωστῆρος ἀρηρότος ἕλκεν ὀϊστόν:</ruby>
	<ruby>
		<rtc lang="grc" translate="no">τοῦ δ' ἐξελκομένοιο πάλιν ἄγεν ὀξέες ὄγκοι.</ruby>
	<ruby>
		<rtc lang="grc" translate="no">λῦσε δέ οἱ ζωστῆρα παναίολον ἠδ' ὑπένερθε</ruby>
	<ruby>
		<rtc lang="grc" translate="no">ζῶμά τε καὶ μίτρην, τὴν χαλκῆες κάμον ἄνδρες.</ruby>
	<ruby>
		<rtc lang="grc" translate="no">αὐτὰρ ἐπεὶ ἴδεν ἕλκος ὅθ' ἔμπεσε πικρὸς ὀϊστός,</ruby>
	<ruby>
		<rtc lang="grc" translate="no">αἷμ' ἐκμυζήσας ἐπ' ἄρ' ἤπια φάρμακα εἰδὼς</ruby>
	<ruby>
		<rtc lang="grc" translate="no">πάσσε, τά οἵ ποτε πατρὶ φίλα φρονέων πόρε Χείρων.</ruby>
<br/>
	<ruby>
		<rtc lang="grc" translate="no">ὄφρα τοὶ ἀμφεπένοντο βοὴν ἀγαθὸν Μενέλαον,</ruby>
	<ruby>
		<rtc lang="grc" translate="no">τόφρα δ' ἐπὶ Τρώων στίχες ἤλυθον ἀσπιστάων:</ruby>
	<ruby>
		<rtc lang="grc" translate="no">οἳ δ' αὖτις κατὰ τεύχε' ἔδυν, μνήσαντο δὲ χάρμης.</ruby>
<br/>
	<ruby>
		<rtc lang="grc" translate="no">ἔνθ' οὐκ ἂν βρίζοντα ἴδοις Ἀγαμέμνονα δῖον</ruby>
	<ruby>
		<rtc lang="grc" translate="no">οὐδὲ καταπτώσσοντ' οὐδ' οὐκ ἐθέλοντα μάχεσθαι,</ruby>
	<ruby>
		<rtc lang="grc" translate="no">ἀλλὰ μάλα σπεύδοντα μάχην ἐς κυδιάνειραν.</ruby>
	<ruby>
		<rtc lang="grc" translate="no">ἵππους μὲν γὰρ ἔασε καὶ ἅρματα ποικίλα χαλκῷ:</ruby>
	<ruby>
		<rtc lang="grc" translate="no">καὶ τοὺς μὲν θεράπων ἀπάνευθ' ἔχε φυσιόωντας</ruby>
	<ruby>
		<rtc lang="grc" translate="no">Εὐρυμέδων υἱὸς Πτολεμαίου Πειραί̈δαο:</ruby>
	<ruby>
		<rtc lang="grc" translate="no">τῷ μάλα πόλλ' ἐπέτελλε παρισχέμεν ὁππότε κέν μιν</ruby>
	<ruby>
		<rtc lang="grc" translate="no">γυῖα λάβῃ κάματος πολέας διὰ κοιρανέοντα:</ruby>
	<ruby>
		<rtc lang="grc" translate="no">αὐτὰρ ὃ πεζὸς ἐὼν ἐπεπωλεῖτο στίχας ἀνδρῶν:</ruby>
	<ruby>
		<rtc lang="grc" translate="no">καί ῥ' οὓς μὲν σπεύδοντας ἴδοι Δαναῶν ταχυπώλων,</ruby>
	<ruby>
		<rtc lang="grc" translate="no">τοὺς μάλα θαρσύνεσκε παριστάμενος ἐπέεσσιν:</ruby>
	<ruby>
		<rtc lang="grc" translate="no">Ἀργεῖοι μή πώ τι μεθίετε θούριδος ἀλκῆς:</ruby>
	<ruby>
		<rtc lang="grc" translate="no">οὐ γὰρ ἐπὶ ψευδέσσι πατὴρ Ζεὺς ἔσσετ' ἀρωγός,</ruby>
	<ruby>
		<rtc lang="grc" translate="no">ἀλλ' οἵ περ πρότεροι ὑπὲρ ὅρκια δηλήσαντο</ruby>
	<ruby>
		<rtc lang="grc" translate="no">τῶν ἤτοι αὐτῶν τέρενα χρόα γῦπες ἔδονται,</ruby>
	<ruby>
		<rtc lang="grc" translate="no">ἡμεῖς αὖτ' ἀλόχους τε φίλας καὶ νήπια τέκνα</ruby>
	<ruby>
		<rtc lang="grc" translate="no">ἄξομεν ἐν νήεσσιν, ἐπὴν πτολίεθρον ἕλωμεν.</ruby>
<br/>
	<ruby>
		<rtc lang="grc" translate="no">οὕς τινας αὖ μεθιέντας ἴδοι στυγεροῦ πολέμοιο,</ruby>
	<ruby>
		<rtc lang="grc" translate="no">τοὺς μάλα νεικείεσκε χολωτοῖσιν ἐπέεσσιν:</ruby>
<br/>
	<ruby>
		<rtc lang="grc" translate="no">Ἀργεῖοι ἰόμωροι ἐλεγχέες οὔ νυ σέβεσθε;</ruby>
	<ruby>
		<rtc lang="grc" translate="no">τίφθ' οὕτως ἔστητε τεθηπότες ἠύ̈τε νεβροί,</ruby>
	<ruby>
		<rtc lang="grc" translate="no">αἵ τ' ἐπεὶ οὖν ἔκαμον πολέος πεδίοιο θέουσαι</ruby>
	<ruby>
		<rtc lang="grc" translate="no">ἑστᾶσ', οὐδ' ἄρα τίς σφι μετὰ φρεσὶ γίγνεται ἀλκή:</ruby>
	<ruby>
		<rtc lang="grc" translate="no">ὣς ὑμεῖς ἔστητε τεθηπότες οὐδὲ μάχεσθε.</ruby>
	<ruby>
		<rtc lang="grc" translate="no">ἦ μένετε Τρῶας σχεδὸν ἐλθέμεν ἔνθά τε νῆες</ruby>
	<ruby>
		<rtc lang="grc" translate="no">εἰρύατ' εὔπρυμνοι πολιῆς ἐπὶ θινὶ θαλάσσης,</ruby>
	<ruby>
		<rtc lang="grc" translate="no">ὄφρα ἴδητ' αἴ κ' ὔμμιν ὑπέρσχῃ χεῖρα Κρονίων;</ruby>
<br/>
	<ruby>
		<rtc lang="grc" translate="no">ὣς ὅ γε κοιρανέων ἐπεπωλεῖτο στίχας ἀνδρῶν:</ruby>
	<ruby>
		<rtc lang="grc" translate="no">ἦλθε δ' ἐπὶ Κρήτεσσι κιὼν ἀνὰ οὐλαμὸν ἀνδρῶν.</ruby>
	<ruby>
		<rtc lang="grc" translate="no">οἳ δ' ἀμφ' Ἰδομενῆα δαί̈φρονα θωρήσσοντο:</ruby>
	<ruby>
		<rtc lang="grc" translate="no">Ἰδομενεὺς μὲν ἐνὶ προμάχοις συὶ̈ εἴκελος ἀλκήν,</ruby>
	<ruby>
		<rtc lang="grc" translate="no">Μηριόνης δ' ἄρα οἱ πυμάτας ὄτρυνε φάλαγγας.</ruby>
	<ruby>
		<rtc lang="grc" translate="no">τοὺς δὲ ἰδὼν γήθησεν ἄναξ ἀνδρῶν Ἀγαμέμνων,</ruby>
	<ruby>
		<rtc lang="grc" translate="no">αὐτίκα δ' Ἰδομενῆα προσηύδα μειλιχίοισιν:</ruby>
	<ruby>
		<rtc lang="grc" translate="no">Ἰδομενεῦ περὶ μέν σε τίω Δαναῶν ταχυπώλων</ruby>
	<ruby>
		<rtc lang="grc" translate="no">ἠμὲν ἐνὶ πτολέμῳ ἠδ' ἀλλοίῳ ἐπὶ ἔργῳ</ruby>
	<ruby>
		<rtc lang="grc" translate="no">ἠδ' ἐν δαίθ', ὅτε πέρ τε γερούσιον αἴθοπα οἶνον</ruby>
	<ruby>
		<rtc lang="grc" translate="no">Ἀργείων οἳ ἄριστοι ἐνὶ κρητῆρι κέρωνται.</ruby>
	<ruby>
		<rtc lang="grc" translate="no">εἴ περ γάρ τ' ἄλλοι γε κάρη κομόωντες Ἀχαιοὶ</ruby>
	<ruby>
		<rtc lang="grc" translate="no">δαιτρὸν πίνωσιν, σὸν δὲ πλεῖον δέπας αἰεὶ</ruby>
	<ruby>
		<rtc lang="grc" translate="no">ἕστηχ', ὥς περ ἐμοί, πιέειν ὅτε θυμὸς ἀνώγοι.</ruby>
	<ruby>
		<rtc lang="grc" translate="no">ἀλλ' ὄρσευ πόλεμον δ' οἷος πάρος εὔχεαι εἶναι.</ruby>
<br/>
	<ruby>
		<rtc lang="grc" translate="no">τὸν δ' αὖτ' Ἰδομενεὺς Κρητῶν ἀγὸς ἀντίον ηὔδα:</ruby>
	<ruby>
		<rtc lang="grc" translate="no">Ἀτρεί̈δη μάλα μέν τοι ἐγὼν ἐρίηρος ἑταῖρος</ruby>
	<ruby>
		<rtc lang="grc" translate="no">ἔσσομαι, ὡς τὸ πρῶτον ὑπέστην καὶ κατένευσα:</ruby>
	<ruby>
		<rtc lang="grc" translate="no">ἀλλ' ἄλλους ὄτρυνε κάρη κομόωντας Ἀχαιοὺς</ruby>
	<ruby>
		<rtc lang="grc" translate="no">ὄφρα τάχιστα μαχώμεθ', ἐπεὶ σύν γ' ὅρκι' ἔχευαν</ruby>
	<ruby>
		<rtc lang="grc" translate="no">Τρῶες: τοῖσιν δ' αὖ θάνατος καὶ κήδε' ὀπίσσω</ruby>
	<ruby>
		<rtc lang="grc" translate="no">ἔσσετ' ἐπεὶ πρότεροι ὑπὲρ ὅρκια δηλήσαντο.</ruby>
<br/>
	<ruby>
		<rtc lang="grc" translate="no">ὣς ἔφατ', Ἀτρεί̈δης δὲ παρῴχετο γηθόσυνος κῆρ:</ruby>
	<ruby>
		<rtc lang="grc" translate="no">ἦλθε δ' ἐπ' Αἰάντεσσι κιὼν ἀνὰ οὐλαμὸν ἀνδρῶν:</ruby>
	<ruby>
		<rtc lang="grc" translate="no">τὼ δὲ κορυσσέσθην, ἅμα δὲ νέφος εἵπετο πεζῶν.</ruby>
	<ruby>
		<rtc lang="grc" translate="no">ὡς δ' ὅτ' ἀπὸ σκοπιῆς εἶδεν νέφος αἰπόλος ἀνὴρ</ruby>
	<ruby>
		<rtc lang="grc" translate="no">ἐρχόμενον κατὰ πόντον ὑπὸ Ζεφύροιο ἰωῆς:</ruby>
	<ruby>
		<rtc lang="grc" translate="no">τῷ δέ τ' ἄνευθεν ἐόντι μελάντερον ἠύ̈τε πίσσα</ruby>
	<ruby>
		<rtc lang="grc" translate="no">φαίνετ' ἰὸν κατὰ πόντον, ἄγει δέ τε λαίλαπα πολλήν,</ruby>
	<ruby>
		<rtc lang="grc" translate="no">ῥίγησέν τε ἰδών, ὑπό τε σπέος ἤλασε μῆλα:</ruby>
	<ruby>
		<rtc lang="grc" translate="no">τοῖαι ἅμ' Αἰάντεσσι διοτρεφέων αἰζηῶν</ruby>
	<ruby>
		<rtc lang="grc" translate="no">δήϊον ἐς πόλεμον πυκιναὶ κίνυντο φάλαγγες</ruby>
	<ruby>
		<rtc lang="grc" translate="no">κυάνεαι, σάκεσίν τε καὶ ἔγχεσι πεφρικυῖαι.</ruby>
	<ruby>
		<rtc lang="grc" translate="no">καὶ τοὺς μὲν γήθησεν ἰδὼν κρείων Ἀγαμέμνων,</ruby>
	<ruby>
		<rtc lang="grc" translate="no">καί σφεας φωνήσας ἔπεα πτερόεντα προσηύδα:</ruby>
	<ruby>
		<rtc lang="grc" translate="no">Αἴαντ' Ἀργείων ἡγήτορε χαλκοχιτώνων,</ruby>
	<ruby>
		<rtc lang="grc" translate="no">σφῶϊ μέν: οὐ γὰρ ἔοικ' ὀτρυνέμεν: οὔ τι κελεύω:</ruby>
	<ruby>
		<rtc lang="grc" translate="no">αὐτὼ γὰρ μάλα λαὸν ἀνώγετον ἶφι μάχεσθαι.</ruby>
	<ruby>
		<rtc lang="grc" translate="no">αἲ γὰρ Ζεῦ τε πάτερ καὶ Ἀθηναίη καὶ Ἄπολλον</ruby>
	<ruby>
		<rtc lang="grc" translate="no">τοῖος πᾶσιν θυμὸς ἐνὶ στήθεσσι γένοιτο:</ruby>
	<ruby>
		<rtc lang="grc" translate="no">τώ κε τάχ' ἠμύσειε πόλις Πριάμοιο ἄνακτος</ruby>
	<ruby>
		<rtc lang="grc" translate="no">χερσὶν ὑφ' ἡμετέρῃσιν ἁλοῦσά τε περθομένη τε.</ruby>
<br/>
	<ruby>
		<rtc lang="grc" translate="no">ὣς εἰπὼν τοὺς μὲν λίπεν αὐτοῦ, βῆ δὲ μετ' ἄλλους:</ruby>
	<ruby>
		<rtc lang="grc" translate="no">ἔνθ' ὅ γε Νέστορ' ἔτετμε λιγὺν Πυλίων ἀγορητὴν</ruby>
	<ruby>
		<rtc lang="grc" translate="no">οὓς ἑτάρους στέλλοντα καὶ ὀτρύνοντα μάχεσθαι</ruby>
	<ruby>
		<rtc lang="grc" translate="no">ἀμφὶ μέγαν Πελάγοντα Ἀλάστορά τε Χρομίον τε</ruby>
	<ruby>
		<rtc lang="grc" translate="no">Αἵμονά τε κρείοντα Βίαντά τε ποιμένα λαῶν:</ruby>
	<ruby>
		<rtc lang="grc" translate="no">ἱππῆας μὲν πρῶτα σὺν ἵπποισιν καὶ ὄχεσφι,</ruby>
	<ruby>
		<rtc lang="grc" translate="no">πεζοὺς δ' ἐξόπιθε στῆσεν πολέας τε καὶ ἐσθλοὺς</ruby>
	<ruby>
		<rtc lang="grc" translate="no">ἕρκος ἔμεν πολέμοιο: κακοὺς δ' ἐς μέσσον ἔλασσεν,</ruby>
	<ruby>
		<rtc lang="grc" translate="no">ὄφρα καὶ οὐκ ἐθέλων τις ἀναγκαίῃ πολεμίζοι.</ruby>
	<ruby>
		<rtc lang="grc" translate="no">ἱππεῦσιν μὲν πρῶτ' ἐπετέλλετο: τοὺς γὰρ ἀνώγει</ruby>
	<ruby>
		<rtc lang="grc" translate="no">σφοὺς ἵππους ἐχέμεν μηδὲ κλονέεσθαι ὁμίλῳ:</ruby>
	<ruby>
		<rtc lang="grc" translate="no">μηδέ τις ἱπποσύνῃ τε καὶ ἠνορέηφι πεποιθὼς</ruby>
	<ruby>
		<rtc lang="grc" translate="no">οἶος πρόσθ' ἄλλων μεμάτω Τρώεσσι μάχεσθαι,</ruby>
	<ruby>
		<rtc lang="grc" translate="no">μηδ' ἀναχωρείτω: ἀλαπαδνότεροι γὰρ ἔσεσθε.</ruby>
	<ruby>
		<rtc lang="grc" translate="no">ὃς δέ κ' ἀνὴρ ἀπὸ ὧν ὀχέων ἕτερ' ἅρμαθ' ἵκηται</ruby>
	<ruby>
		<rtc lang="grc" translate="no">ἔγχει ὀρεξάσθω, ἐπεὶ ἦ πολὺ φέρτερον οὕτω.</ruby>
	<ruby>
		<rtc lang="grc" translate="no">ὧδε καὶ οἱ πρότεροι πόλεας καὶ τείχε' ἐπόρθεον</ruby>
	<ruby>
		<rtc lang="grc" translate="no">τόνδε νόον καὶ θυμὸν ἐνὶ στήθεσσιν ἔχοντες.</ruby>
<br/>
	<ruby>
		<rtc lang="grc" translate="no">ὣς ὃ γέρων ὄτρυνε πάλαι πολέμων ἐὺ̈ εἰδώς:</ruby>
	<ruby>
		<rtc lang="grc" translate="no">καὶ τὸν μὲν γήθησεν ἰδὼν κρείων Ἀγαμέμνων,</ruby>
	<ruby>
		<rtc lang="grc" translate="no">καί μιν φωνήσας ἔπεα πτερόεντα προσηύδα:</ruby>
	<ruby>
		<rtc lang="grc" translate="no">ὦ γέρον εἴθ' ὡς θυμὸς ἐνὶ στήθεσσι φίλοισιν</ruby>
	<ruby>
		<rtc lang="grc" translate="no">ὥς τοι γούναθ' ἕποιτο, βίη δέ τοι ἔμπεδος εἴη:</ruby>
	<ruby>
		<rtc lang="grc" translate="no">ἀλλά σε γῆρας τείρει ὁμοίϊον: ὡς ὄφελέν τις</ruby>
	<ruby>
		<rtc lang="grc" translate="no">ἀνδρῶν ἄλλος ἔχειν, σὺ δὲ κουροτέροισι μετεῖναι.</ruby>
<br/>
	<ruby>
		<rtc lang="grc" translate="no">τὸν δ' ἠμείβετ' ἔπειτα Γερήνιος ἱππότα Νέστωρ:</ruby>
	<ruby>
		<rtc lang="grc" translate="no">Ἀτρεί̈δη μάλα μέν τοι ἐγὼν ἐθέλοιμι καὶ αὐτὸς</ruby>
	<ruby>
		<rtc lang="grc" translate="no">ὣς ἔμεν ὡς ὅτε δῖον Ἐρευθαλίωνα κατέκταν.</ruby>
	<ruby>
		<rtc lang="grc" translate="no">ἀλλ' οὔ πως ἅμα πάντα θεοὶ δόσαν ἀνθρώποισιν:</ruby>
	<ruby>
		<rtc lang="grc" translate="no">εἰ τότε κοῦρος ἔα νῦν αὖτέ με γῆρας ὀπάζει.</ruby>
	<ruby>
		<rtc lang="grc" translate="no">ἀλλὰ καὶ ὧς ἱππεῦσι μετέσσομαι ἠδὲ κελεύσω</ruby>
	<ruby>
		<rtc lang="grc" translate="no">βουλῇ καὶ μύθοισι: τὸ γὰρ γέρας ἐστὶ γερόντων.</ruby>
	<ruby>
		<rtc lang="grc" translate="no">αἰχμὰς δ' αἰχμάσσουσι νεώτεροι, οἵ περ ἐμεῖο</ruby>
	<ruby>
		<rtc lang="grc" translate="no">ὁπλότεροι γεγάασι πεποίθασίν τε βίηφιν.</ruby>
<br/>
	<ruby>
		<rtc lang="grc" translate="no">ὣς ἔφατ', Ἀτρεί̈δης δὲ παρῴχετο γηθόσυνος κῆρ.</ruby>
	<ruby>
		<rtc lang="grc" translate="no">εὗρ' υἱὸν Πετεῶο Μενεσθῆα πλήξιππον</ruby>
	<ruby>
		<rtc lang="grc" translate="no">ἑσταότ': ἀμφὶ δ' Ἀθηναῖοι μήστωρες ἀϋτῆς:</ruby>
	<ruby>
		<rtc lang="grc" translate="no">αὐτὰρ ὃ πλησίον ἑστήκει πολύμητις Ὀδυσσεύς,</ruby>
	<ruby>
		<rtc lang="grc" translate="no">πὰρ δὲ Κεφαλλήνων ἀμφὶ στίχες οὐκ ἀλαπαδναὶ</ruby>
	<ruby>
		<rtc lang="grc" translate="no">ἕστασαν: οὐ γάρ πώ σφιν ἀκούετο λαὸς ἀϋτῆς,</ruby>
	<ruby>
		<rtc lang="grc" translate="no">ἀλλὰ νέον συνορινόμεναι κίνυντο φάλαγγες</ruby>
	<ruby>
		<rtc lang="grc" translate="no">Τρώων ἱπποδάμων καὶ Ἀχαιῶν: οἳ δὲ μένοντες</ruby>
	<ruby>
		<rtc lang="grc" translate="no">ἕστασαν ὁππότε πύργος Ἀχαιῶν ἄλλος ἐπελθὼν</ruby>
	<ruby>
		<rtc lang="grc" translate="no">Τρώων ὁρμήσειε καὶ ἄρξειαν πολέμοιο.</ruby>
	<ruby>
		<rtc lang="grc" translate="no">τοὺς δὲ ἰδὼν νείκεσσεν ἄναξ ἀνδρῶν Ἀγαμέμνων,</ruby>
	<ruby>
		<rtc lang="grc" translate="no">καί σφεας φωνήσας ἔπεα πτερόεντα προσηύδα:</ruby>
	<ruby>
		<rtc lang="grc" translate="no">ὦ υἱὲ Πετεῶο διοτρεφέος βασιλῆος,</ruby>
	<ruby>
		<rtc lang="grc" translate="no">καὶ σὺ κακοῖσι δόλοισι κεκασμένε κερδαλεόφρον</ruby>
	<ruby>
		<rtc lang="grc" translate="no">τίπτε καταπτώσσοντες ἀφέστατε, μίμνετε δ' ἄλλους;</ruby>
	<ruby>
		<rtc lang="grc" translate="no">σφῶϊν μέν τ' ἐπέοικε μετὰ πρώτοισιν ἐόντας</ruby>
	<ruby>
		<rtc lang="grc" translate="no">ἑστάμεν ἠδὲ μάχης καυστείρης ἀντιβολῆσαι:</ruby>
	<ruby>
		<rtc lang="grc" translate="no">πρώτω γὰρ καὶ δαιτὸς ἀκουάζεσθον ἐμεῖο,</ruby>
	<ruby>
		<rtc lang="grc" translate="no">ὁππότε δαῖτα γέρουσιν ἐφοπλίζωμεν Ἀχαιοί.</ruby>
	<ruby>
		<rtc lang="grc" translate="no">ἔνθα φίλ' ὀπταλέα κρέα ἔδμεναι ἠδὲ κύπελλα</ruby>
	<ruby>
		<rtc lang="grc" translate="no">οἴνου πινέμεναι μελιηδέος ὄφρ' ἐθέλητον:</ruby>
	<ruby>
		<rtc lang="grc" translate="no">νῦν δὲ φίλως χ' ὁρόῳτε καὶ εἰ δέκα πύργοι Ἀχαιῶν</ruby>
	<ruby>
		<rtc lang="grc" translate="no">ὑμείων προπάροιθε μαχοίατο νηλέϊ χαλκῷ.</ruby>
<br/>
	<ruby>
		<rtc lang="grc" translate="no">τὸν δ' ἄρ' ὑπόδρα ἰδὼν προσέφη πολύμητις Ὀδυσσεύς:</ruby>
	<ruby>
		<rtc lang="grc" translate="no">Ἀτρεί̈δη ποῖόν σε ἔπος φύγεν ἕρκος ὀδόντων;</ruby>
	<ruby>
		<rtc lang="grc" translate="no">πῶς δὴ φῂς πολέμοιο μεθιέμεν ὁππότ' Ἀχαιοὶ</ruby>
	<ruby>
		<rtc lang="grc" translate="no">Τρωσὶν ἐφ' ἱπποδάμοισιν ἐγείρομεν ὀξὺν Ἄρηα;</ruby>
	<ruby>
		<rtc lang="grc" translate="no">ὄψεαι αἴ κ' ἐθέλῃσθα καὶ αἴ κέν τοι τὰ μεμήλῃ</ruby>
	<ruby>
		<rtc lang="grc" translate="no">Τηλεμάχοιο φίλον πατέρα προμάχοισι μιγέντα</ruby>
	<ruby>
		<rtc lang="grc" translate="no">Τρώων ἱπποδάμων: σὺ δὲ ταῦτ' ἀνεμώλια βάζεις.</ruby>
<br/>
	<ruby>
		<rtc lang="grc" translate="no">τὸν δ' ἐπιμειδήσας προσέφη κρείων Ἀγαμέμνων</ruby>
	<ruby>
		<rtc lang="grc" translate="no">ὡς γνῶ χωομένοιο: πάλιν δ' ὅ γε λάζετο μῦθον:</ruby>
	<ruby>
		<rtc lang="grc" translate="no">διογενὲς Λαερτιάδη πολυμήχαν' Ὀδυσσεῦ</ruby>
	<ruby>
		<rtc lang="grc" translate="no">οὔτέ σε νεικείω περιώσιον οὔτε κελεύω:</ruby>
	<ruby>
		<rtc lang="grc" translate="no">οἶδα γὰρ ὥς τοι θυμὸς ἐνὶ στήθεσσι φίλοισιν</ruby>
	<ruby>
		<rtc lang="grc" translate="no">ἤπια δήνεα οἶδε: τὰ γὰρ φρονέεις ἅ τ' ἐγώ περ.</ruby>
	<ruby>
		<rtc lang="grc" translate="no">ἀλλ' ἴθι ταῦτα δ' ὄπισθεν ἀρεσσόμεθ' εἴ τι κακὸν νῦν</ruby>
	<ruby>
		<rtc lang="grc" translate="no">εἴρηται, τὰ δὲ πάντα θεοὶ μεταμώνια θεῖεν.</ruby>
<br/>
	<ruby>
		<rtc lang="grc" translate="no">ὣς εἰπὼν τοὺς μὲν λίπεν αὐτοῦ, βῆ δὲ μετ' ἄλλους.</ruby>
	<ruby>
		<rtc lang="grc" translate="no">εὗρε δὲ Τυδέος υἱὸν ὑπέρθυμον Διομήδεα</ruby>
	<ruby>
		<rtc lang="grc" translate="no">ἑσταότ' ἔν θ' ἵπποισι καὶ ἅρμασι κολλητοῖσι:</ruby>
	<ruby>
		<rtc lang="grc" translate="no">πὰρ δέ οἱ ἑστήκει Σθένελος Καπανήϊος υἱός.</ruby>
	<ruby>
		<rtc lang="grc" translate="no">καὶ τὸν μὲν νείκεσσεν ἰδὼν κρείων Ἀγαμέμνων,</ruby>
	<ruby>
		<rtc lang="grc" translate="no">καί μιν φωνήσας ἔπεα πτερόεντα προσηύδα:</ruby>
	<ruby>
		<rtc lang="grc" translate="no">ὤ μοι Τυδέος υἱὲ δαί̈φρονος ἱπποδάμοιο</ruby>
	<ruby>
		<rtc lang="grc" translate="no">τί πτώσσεις, τί δ' ὀπιπεύεις πολέμοιο γεφύρας;</ruby>
	<ruby>
		<rtc lang="grc" translate="no">οὐ μὲν Τυδέϊ γ' ὧδε φίλον πτωσκαζέμεν ἦεν,</ruby>
	<ruby>
		<rtc lang="grc" translate="no">ἀλλὰ πολὺ πρὸ φίλων ἑτάρων δηί̈οισι μάχεσθαι,</ruby>
	<ruby>
		<rtc lang="grc" translate="no">ὡς φάσαν οἵ μιν ἴδοντο πονεύμενον: οὐ γὰρ ἔγωγε</ruby>
	<ruby>
		<rtc lang="grc" translate="no">ἤντησ' οὐδὲ ἴδον: περὶ δ' ἄλλων φασὶ γενέσθαι.</ruby>
	<ruby>
		<rtc lang="grc" translate="no">ἤτοι μὲν γὰρ ἄτερ πολέμου εἰσῆλθε Μυκήνας</ruby>
	<ruby>
		<rtc lang="grc" translate="no">ξεῖνος ἅμ' ἀντιθέῳ Πολυνείκεϊ λαὸν ἀγείρων:</ruby>
	<ruby>
		<rtc lang="grc" translate="no">οἳ δὲ τότ' ἐστρατόωνθ' ἱερὰ πρὸς τείχεα Θήβης,</ruby>
	<ruby>
		<rtc lang="grc" translate="no">καί ῥα μάλα λίσσοντο δόμεν κλειτοὺς ἐπικούρους:</ruby>
	<ruby>
		<rtc lang="grc" translate="no">οἳ δ' ἔθελον δόμεναι καὶ ἐπῄνεον ὡς ἐκέλευον:</ruby>
	<ruby>
		<rtc lang="grc" translate="no">ἀλλὰ Ζεὺς ἔτρεψε παραίσια σήματα φαίνων.</ruby>
	<ruby>
		<rtc lang="grc" translate="no">οἳ δ' ἐπεὶ οὖν ᾤχοντο ἰδὲ πρὸ ὁδοῦ ἐγένοντο,</ruby>
	<ruby>
		<rtc lang="grc" translate="no">Ἀσωπὸν δ' ἵκοντο βαθύσχοινον λεχεποίην,</ruby>
	<ruby>
		<rtc lang="grc" translate="no">ἔνθ' αὖτ' ἀγγελίην ἐπὶ Τυδῆ στεῖλαν Ἀχαιοί.</ruby>
	<ruby>
		<rtc lang="grc" translate="no">αὐτὰρ ὃ βῆ, πολέας δὲ κιχήσατο Καδμεί̈ωνας</ruby>
	<ruby>
		<rtc lang="grc" translate="no">δαινυμένους κατὰ δῶμα βίης Ἐτεοκληείης.</ruby>
	<ruby>
		<rtc lang="grc" translate="no">ἔνθ' οὐδὲ ξεῖνός περ ἐὼν ἱππηλάτα Τυδεὺς</ruby>
	<ruby>
		<rtc lang="grc" translate="no">τάρβει, μοῦνος ἐὼν πολέσιν μετὰ Καδμείοισιν,</ruby>
	<ruby>
		<rtc lang="grc" translate="no">ἀλλ' ὅ γ' ἀεθλεύειν προκαλίζετο, πάντα δ' ἐνίκα</ruby>
	<ruby>
		<rtc lang="grc" translate="no">ῥηϊδίως: τοίη οἱ ἐπίρροθος ἦεν Ἀθήνη.</ruby>
	<ruby>
		<rtc lang="grc" translate="no">οἳ δὲ χολωσάμενοι Καδμεῖοι κέντορες ἵππων</ruby>
	<ruby>
		<rtc lang="grc" translate="no">ἂψ ἄρ' ἀνερχομένῳ πυκινὸν λόχον εἷσαν ἄγοντες</ruby>
	<ruby>
		<rtc lang="grc" translate="no">κούρους πεντήκοντα: δύω δ' ἡγήτορες ἦσαν,</ruby>
	<ruby>
		<rtc lang="grc" translate="no">Μαίων Αἱμονίδης ἐπιείκελος ἀθανάτοισιν,</ruby>
	<ruby>
		<rtc lang="grc" translate="no">υἱός τ' Αὐτοφόνοιο μενεπτόλεμος Πολυφόντης.</ruby>
	<ruby>
		<rtc lang="grc" translate="no">Τυδεὺς μὲν καὶ τοῖσιν ἀεικέα πότμον ἐφῆκε:</ruby>
	<ruby>
		<rtc lang="grc" translate="no">πάντας ἔπεφν', ἕνα δ' οἶον ἵει οἶκον δὲ νέεσθαι:</ruby>
	<ruby>
		<rtc lang="grc" translate="no">Μαίον' ἄρα προέηκε θεῶν τεράεσσι πιθήσας.</ruby>
	<ruby>
		<rtc lang="grc" translate="no">τοῖος ἔην Τυδεὺς Αἰτώλιος: ἀλλὰ τὸν υἱὸν</ruby>
	<ruby>
		<rtc lang="grc" translate="no">γείνατο εἷο χέρεια μάχῃ, ἀγορῇ δέ τ' ἀμείνω.</ruby>
<br/>
	<ruby>
		<rtc lang="grc" translate="no">ὣς φάτο, τὸν δ' οὔ τι προσέφη κρατερὸς Διομήδης</ruby>
	<ruby>
		<rtc lang="grc" translate="no">αἰδεσθεὶς βασιλῆος ἐνιπὴν αἰδοίοιο:</ruby>
	<ruby>
		<rtc lang="grc" translate="no">τὸν δ' υἱὸς Καπανῆος ἀμείψατο κυδαλίμοιο:</ruby>
	<ruby>
		<rtc lang="grc" translate="no">Ἀτρεί̈δη μὴ ψεύδε' ἐπιστάμενος σάφα εἰπεῖν:</ruby>
	<ruby>
		<rtc lang="grc" translate="no">ἡμεῖς τοι πατέρων μέγ' ἀμείνονες εὐχόμεθ' εἶναι:</ruby>
	<ruby>
		<rtc lang="grc" translate="no">ἡμεῖς καὶ Θήβης ἕδος εἵλομεν ἑπταπύλοιο</ruby>
	<ruby>
		<rtc lang="grc" translate="no">παυρότερον λαὸν ἀγαγόνθ' ὑπὸ τεῖχος ἄρειον,</ruby>
	<ruby>
		<rtc lang="grc" translate="no">πειθόμενοι τεράεσσι θεῶν καὶ Ζηνὸς ἀρωγῇ:</ruby>
	<ruby>
		<rtc lang="grc" translate="no">κεῖνοι δὲ σφετέρῃσιν ἀτασθαλίῃσιν ὄλοντο:</ruby>
	<ruby>
		<rtc lang="grc" translate="no">τὼ μή μοι πατέρας ποθ' ὁμοίῃ ἔνθεο τιμῇ.</ruby>
<br/>
	<ruby>
		<rtc lang="grc" translate="no">τὸν δ' ἄρ' ὑπόδρα ἰδὼν προσέφη κρατερὸς Διομήδης:</ruby>
	<ruby>
		<rtc lang="grc" translate="no">τέττα, σιωπῇ ἧσο, ἐμῷ δ' ἐπιπείθεο μύθῳ:</ruby>
	<ruby>
		<rtc lang="grc" translate="no">οὐ γὰρ ἐγὼ νεμεσῶ Ἀγαμέμνονι ποιμένι λαῶν</ruby>
	<ruby>
		<rtc lang="grc" translate="no">ὀτρύνοντι μάχεσθαι ἐϋκνήμιδας Ἀχαιούς:</ruby>
	<ruby>
		<rtc lang="grc" translate="no">τούτῳ μὲν γὰρ κῦδος ἅμ' ἕψεται εἴ κεν Ἀχαιοὶ</ruby>
	<ruby>
		<rtc lang="grc" translate="no">Τρῶας δῃώσωσιν ἕλωσί τε Ἴλιον ἱρήν,</ruby>
	<ruby>
		<rtc lang="grc" translate="no">τούτῳ δ' αὖ μέγα πένθος Ἀχαιῶν δῃωθέντων.</ruby>
	<ruby>
		<rtc lang="grc" translate="no">ἀλλ' ἄγε δὴ καὶ νῶϊ μεδώμεθα θούριδος ἀλκῆς.</ruby>
<br/>
	<ruby>
		<rtc lang="grc" translate="no">ἦ ῥα καὶ ἐξ ὀχέων σὺν τεύχεσιν ἆλτο χαμᾶζε:</ruby>
	<ruby>
		<rtc lang="grc" translate="no">δεινὸν δ' ἔβραχε χαλκὸς ἐπὶ στήθεσσιν ἄνακτος</ruby>
	<ruby>
		<rtc lang="grc" translate="no">ὀρνυμένου: ὑπό κεν ταλασίφρονά περ δέος εἷλεν.</ruby>
<br/>
	<ruby>
		<rtc lang="grc" translate="no">ὡς δ' ὅτ' ἐν αἰγιαλῷ πολυηχέϊ κῦμα θαλάσσης</ruby>
	<ruby>
		<rtc lang="grc" translate="no">ὄρνυτ' ἐπασσύτερον Ζεφύρου ὕπο κινήσαντος:</ruby>
	<ruby>
		<rtc lang="grc" translate="no">πόντῳ μέν τε πρῶτα κορύσσεται, αὐτὰρ ἔπειτα</ruby>
	<ruby>
		<rtc lang="grc" translate="no">χέρσῳ ῥηγνύμενον μεγάλα βρέμει, ἀμφὶ δέ τ' ἄκρας</ruby>
	<ruby>
		<rtc lang="grc" translate="no">κυρτὸν ἐὸν κορυφοῦται, ἀποπτύει δ' ἁλὸς ἄχνην:</ruby>
	<ruby>
		<rtc lang="grc" translate="no">ὣς τότ' ἐπασσύτεραι Δαναῶν κίνυντο φάλαγγες</ruby>
	<ruby>
		<rtc lang="grc" translate="no">νωλεμέως πόλεμον δέ: κέλευε δὲ οἷσιν ἕκαστος</ruby>
	<ruby>
		<rtc lang="grc" translate="no">ἡγεμόνων: οἳ δ' ἄλλοι ἀκὴν ἴσαν, οὐδέ κε φαίης</ruby>
	<ruby>
		<rtc lang="grc" translate="no">τόσσον λαὸν ἕπεσθαι ἔχοντ' ἐν στήθεσιν αὐδήν,</ruby>
	<ruby>
		<rtc lang="grc" translate="no">σιγῇ δειδιότες σημάντορας: ἀμφὶ δὲ πᾶσι</ruby>
	<ruby>
		<rtc lang="grc" translate="no">τεύχεα ποικίλ' ἔλαμπε, τὰ εἱμένοι ἐστιχόωντο.</ruby>
	<ruby>
		<rtc lang="grc" translate="no">Τρῶες δ', ὥς τ' ὄϊες πολυπάμονος ἀνδρὸς ἐν αὐλῇ</ruby>
	<ruby>
		<rtc lang="grc" translate="no">μυρίαι ἑστήκασιν ἀμελγόμεναι γάλα λευκὸν</ruby>
	<ruby>
		<rtc lang="grc" translate="no">ἀζηχὲς μεμακυῖαι ἀκούουσαι ὄπα ἀρνῶν,</ruby>
	<ruby>
		<rtc lang="grc" translate="no">ὣς Τρώων ἀλαλητὸς ἀνὰ στρατὸν εὐρὺν ὀρώρει:</ruby>
	<ruby>
		<rtc lang="grc" translate="no">οὐ γὰρ πάντων ἦεν ὁμὸς θρόος οὐδ' ἴα γῆρυς,</ruby>
	<ruby>
		<rtc lang="grc" translate="no">ἀλλὰ γλῶσσα μέμικτο, πολύκλητοι δ' ἔσαν ἄνδρες.</ruby>
	<ruby>
		<rtc lang="grc" translate="no">ὄρσε δὲ τοὺς μὲν Ἄρης, τοὺς δὲ γλαυκῶπις Ἀθήνη</ruby>
	<ruby>
		<rtc lang="grc" translate="no">Δεῖμός τ' ἠδὲ Φόβος καὶ Ἔρις ἄμοτον μεμαυῖα,</ruby>
	<ruby>
		<rtc lang="grc" translate="no">Ἄρεος ἀνδροφόνοιο κασιγνήτη ἑτάρη τε,</ruby>
	<ruby>
		<rtc lang="grc" translate="no">ἥ τ' ὀλίγη μὲν πρῶτα κορύσσεται, αὐτὰρ ἔπειτα</ruby>
	<ruby>
		<rtc lang="grc" translate="no">οὐρανῷ ἐστήριξε κάρη καὶ ἐπὶ χθονὶ βαίνει:</ruby>
	<ruby>
		<rtc lang="grc" translate="no">ἥ σφιν καὶ τότε νεῖκος ὁμοίϊον ἔμβαλε μέσσῳ</ruby>
	<ruby>
		<rtc lang="grc" translate="no">ἐρχομένη καθ' ὅμιλον ὀφέλλουσα στόνον ἀνδρῶν.</ruby>
	<ruby>
		<rtc lang="grc" translate="no">οἳ δ' ὅτε δή ῥ' ἐς χῶρον ἕνα ξυνιόντες ἵκοντο,</ruby>
	<ruby>
		<rtc lang="grc" translate="no">σύν ῥ' ἔβαλον ῥινούς, σὺν δ' ἔγχεα καὶ μένε' ἀνδρῶν</ruby>
	<ruby>
		<rtc lang="grc" translate="no">χαλκεοθωρήκων: ἀτὰρ ἀσπίδες ὀμφαλόεσσαι</ruby>
	<ruby>
		<rtc lang="grc" translate="no">ἔπληντ' ἀλλήλῃσι, πολὺς δ' ὀρυμαγδὸς ὀρώρει.</ruby>
	<ruby>
		<rtc lang="grc" translate="no">ἔνθα δ' ἅμ' οἰμωγή τε καὶ εὐχωλὴ πέλεν ἀνδρῶν</ruby>
	<ruby>
		<rtc lang="grc" translate="no">ὀλλύντων τε καὶ ὀλλυμένων, ῥέε δ' αἵματι γαῖα.</ruby>
	<ruby>
		<rtc lang="grc" translate="no">ὡς δ' ὅτε χείμαρροι ποταμοὶ κατ' ὄρεσφι ῥέοντες</ruby>
	<ruby>
		<rtc lang="grc" translate="no">ἐς μισγάγκειαν συμβάλλετον ὄβριμον ὕδωρ</ruby>
	<ruby>
		<rtc lang="grc" translate="no">κρουνῶν ἐκ μεγάλων κοίλης ἔντοσθε χαράδρης,</ruby>
	<ruby>
		<rtc lang="grc" translate="no">τῶν δέ τε τηλόσε δοῦπον ἐν οὔρεσιν ἔκλυε ποιμήν:</ruby>
	<ruby>
		<rtc lang="grc" translate="no">ὣς τῶν μισγομένων γένετο ἰαχή τε πόνος τε.</ruby>
<br/>
	<ruby>
		<rtc lang="grc" translate="no">πρῶτος δ' Ἀντίλοχος Τρώων ἕλεν ἄνδρα κορυστὴν</ruby>
	<ruby>
		<rtc lang="grc" translate="no">ἐσθλὸν ἐνὶ προμάχοισι Θαλυσιάδην Ἐχέπωλον:</ruby>
	<ruby>
		<rtc lang="grc" translate="no">τόν ῥ' ἔβαλε πρῶτος κόρυθος φάλον ἱπποδασείης,</ruby>
	<ruby>
		<rtc lang="grc" translate="no">ἐν δὲ μετώπῳ πῆξε, πέρησε δ' ἄρ' ὀστέον εἴσω</ruby>
	<ruby>
		<rtc lang="grc" translate="no">αἰχμὴ χαλκείη: τὸν δὲ σκότος ὄσσε κάλυψεν,</ruby>
	<ruby>
		<rtc lang="grc" translate="no">ἤριπε δ' ὡς ὅτε πύργος ἐνὶ κρατερῇ ὑσμίνῃ.</ruby>
	<ruby>
		<rtc lang="grc" translate="no">τὸν δὲ πεσόντα ποδῶν ἔλαβε κρείων Ἐλεφήνωρ</ruby>
	<ruby>
		<rtc lang="grc" translate="no">Χαλκωδοντιάδης μεγαθύμων ἀρχὸς Ἀβάντων,</ruby>
	<ruby>
		<rtc lang="grc" translate="no">ἕλκε δ' ὑπ' ἐκ βελέων, λελιημένος ὄφρα τάχιστα</ruby>
	<ruby>
		<rtc lang="grc" translate="no">τεύχεα συλήσειε: μίνυνθα δέ οἱ γένεθ' ὁρμή.</ruby>
	<ruby>
		<rtc lang="grc" translate="no">νεκρὸν γὰρ ἐρύοντα ἰδὼν μεγάθυμος Ἀγήνωρ</ruby>
	<ruby>
		<rtc lang="grc" translate="no">πλευρά, τά οἱ κύψαντι παρ' ἀσπίδος ἐξεφαάνθη,</ruby>
	<ruby>
		<rtc lang="grc" translate="no">οὔτησε ξυστῷ χαλκήρεϊ, λῦσε δὲ γυῖα.</ruby>
	<ruby>
		<rtc lang="grc" translate="no">ὣς τὸν μὲν λίπε θυμός, ἐπ' αὐτῷ δ' ἔργον ἐτύχθη</ruby>
	<ruby>
		<rtc lang="grc" translate="no">ἀργαλέον Τρώων καὶ Ἀχαιῶν: οἳ δὲ λύκοι ὣς</ruby>
	<ruby>
		<rtc lang="grc" translate="no">ἀλλήλοις ἐπόρουσαν, ἀνὴρ δ' ἄνδρ' ἐδνοπάλιζεν.</ruby>
<br/>
	<ruby>
		<rtc lang="grc" translate="no">ἔνθ' ἔβαλ' Ἀνθεμίωνος υἱὸν Τελαμώνιος Αἴας</ruby>
	<ruby>
		<rtc lang="grc" translate="no">ἠί̈θεον θαλερὸν Σιμοείσιον, ὅν ποτε μήτηρ</ruby>
	<ruby>
		<rtc lang="grc" translate="no">Ἴδηθεν κατιοῦσα παρ' ὄχθῃσιν Σιμόεντος</ruby>
	<ruby>
		<rtc lang="grc" translate="no">γείνατ', ἐπεί ῥα τοκεῦσιν ἅμ' ἕσπετο μῆλα ἰδέσθαι:</ruby>
	<ruby>
		<rtc lang="grc" translate="no">τοὔνεκά μιν κάλεον Σιμοείσιον: οὐδὲ τοκεῦσι</ruby>
	<ruby>
		<rtc lang="grc" translate="no">θρέπτρα φίλοις ἀπέδωκε, μινυνθάδιος δέ οἱ αἰὼν</ruby>
	<ruby>
		<rtc lang="grc" translate="no">ἔπλεθ' ὑπ' Αἴαντος μεγαθύμου δουρὶ δαμέντι.</ruby>
	<ruby>
		<rtc lang="grc" translate="no">πρῶτον γάρ μιν ἰόντα βάλε στῆθος παρὰ μαζὸν</ruby>
	<ruby>
		<rtc lang="grc" translate="no">δεξιόν: ἀντικρὺ δὲ δι' ὤμου χάλκεον ἔγχος</ruby>
	<ruby>
		<rtc lang="grc" translate="no">ἦλθεν: ὃ δ' ἐν κονίῃσι χαμαὶ πέσεν αἴγειρος ὣς</ruby>
	<ruby>
		<rtc lang="grc" translate="no">ἥ ῥά τ' ἐν εἱαμενῇ ἕλεος μεγάλοιο πεφύκει</ruby>
	<ruby>
		<rtc lang="grc" translate="no">λείη, ἀτάρ τέ οἱ ὄζοι ἐπ' ἀκροτάτῃ πεφύασι:</ruby>
	<ruby>
		<rtc lang="grc" translate="no">τὴν μέν θ' ἁρματοπηγὸς ἀνὴρ αἴθωνι σιδήρῳ</ruby>
	<ruby>
		<rtc lang="grc" translate="no">ἐξέταμ', ὄφρα ἴτυν κάμψῃ περικαλλέϊ δίφρῳ:</ruby>
	<ruby>
		<rtc lang="grc" translate="no">ἣ μέν τ' ἀζομένη κεῖται ποταμοῖο παρ' ὄχθας.</ruby>
	<ruby>
		<rtc lang="grc" translate="no">τοῖον ἄρ' Ἀνθεμίδην Σιμοείσιον ἐξενάριξεν</ruby>
	<ruby>
		<rtc lang="grc" translate="no">Αἴας διογενής: τοῦ δ' Ἄντιφος αἰολοθώρηξ</ruby>
	<ruby>
		<rtc lang="grc" translate="no">Πριαμίδης καθ' ὅμιλον ἀκόντισεν ὀξέϊ δουρί.</ruby>
	<ruby>
		<rtc lang="grc" translate="no">τοῦ μὲν ἅμαρθ', ὃ δὲ Λεῦκον Ὀδυσσέος ἐσθλὸν ἑταῖρον</ruby>
	<ruby>
		<rtc lang="grc" translate="no">βεβλήκει βουβῶνα, νέκυν ἑτέρωσ' ἐρύοντα:</ruby>
	<ruby>
		<rtc lang="grc" translate="no">ἤριπε δ' ἀμφ' αὐτῷ, νεκρὸς δέ οἱ ἔκπεσε χειρός.</ruby>
	<ruby>
		<rtc lang="grc" translate="no">τοῦ δ' Ὀδυσεὺς μάλα θυμὸν ἀποκταμένοιο χολώθη,</ruby>
	<ruby>
		<rtc lang="grc" translate="no">βῆ δὲ διὰ προμάχων κεκορυθμένος αἴθοπι χαλκῷ,</ruby>
	<ruby>
		<rtc lang="grc" translate="no">στῆ δὲ μάλ' ἐγγὺς ἰὼν καὶ ἀκόντισε δουρὶ φαεινῷ</ruby>
	<ruby>
		<rtc lang="grc" translate="no">ἀμφὶ ἓ παπτήνας: ὑπὸ δὲ Τρῶες κεκάδοντο</ruby>
	<ruby>
		<rtc lang="grc" translate="no">ἀνδρὸς ἀκοντίσσαντος: ὃ δ' οὐχ ἅλιον βέλος ἧκεν,</ruby>
	<ruby>
		<rtc lang="grc" translate="no">ἀλλ' υἱὸν Πριάμοιο νόθον βάλε Δημοκόωντα</ruby>
	<ruby>
		<rtc lang="grc" translate="no">ὅς οἱ Ἀβυδόθεν ἦλθε παρ' ἵππων ὠκειάων.</ruby>
	<ruby>
		<rtc lang="grc" translate="no">τόν ῥ' Ὀδυσεὺς ἑτάροιο χολωσάμενος βάλε δουρὶ</ruby>
	<ruby>
		<rtc lang="grc" translate="no">κόρσην: ἣ δ' ἑτέροιο διὰ κροτάφοιο πέρησεν</ruby>
	<ruby>
		<rtc lang="grc" translate="no">αἰχμὴ χαλκείη: τὸν δὲ σκότος ὄσσε κάλυψε,</ruby>
	<ruby>
		<rtc lang="grc" translate="no">δούπησεν δὲ πεσών, ἀράβησε δὲ τεύχε' ἐπ' αὐτῷ.</ruby>
	<ruby>
		<rtc lang="grc" translate="no">χώρησαν δ' ὑπό τε πρόμαχοι καὶ φαίδιμος Ἕκτωρ:</ruby>
	<ruby>
		<rtc lang="grc" translate="no">Ἀργεῖοι δὲ μέγα ἴαχον, ἐρύσαντο δὲ νεκρούς,</ruby>
	<ruby>
		<rtc lang="grc" translate="no">ἴθυσαν δὲ πολὺ προτέρω: νεμέσησε δ' Ἀπόλλων</ruby>
	<ruby>
		<rtc lang="grc" translate="no">Περγάμου ἐκκατιδών, Τρώεσσι δὲ κέκλετ' ἀύ̈σας:</ruby>
	<ruby>
		<rtc lang="grc" translate="no">ὄρνυσθ' ἱππόδαμοι Τρῶες μηδ' εἴκετε χάρμης</ruby>
	<ruby>
		<rtc lang="grc" translate="no">Ἀργείοις, ἐπεὶ οὔ σφι λίθος χρὼς οὐδὲ σίδηρος</ruby>
	<ruby>
		<rtc lang="grc" translate="no">χαλκὸν ἀνασχέσθαι ταμεσίχροα βαλλομένοισιν:</ruby>
	<ruby>
		<rtc lang="grc" translate="no">οὐ μὰν οὐδ' Ἀχιλεὺς Θέτιδος πάϊς ἠϋκόμοιο</ruby>
	<ruby>
		<rtc lang="grc" translate="no">μάρναται, ἀλλ' ἐπὶ νηυσὶ χόλον θυμαλγέα πέσσει.</ruby>
<br/>
	<ruby>
		<rtc lang="grc" translate="no">ὣς φάτ' ἀπὸ πτόλιος δεινὸς θεός: αὐτὰρ Ἀχαιοὺς</ruby>
	<ruby>
		<rtc lang="grc" translate="no">ὦρσε Διὸς θυγάτηρ κυδίστη Τριτογένεια</ruby>
	<ruby>
		<rtc lang="grc" translate="no">ἐρχομένη καθ' ὅμιλον, ὅθι μεθιέντας ἴδοιτο.</ruby>
	<ruby>
		<rtc lang="grc" translate="no">ἔνθ' Ἀμαρυγκείδην Διώρεα μοῖρα πέδησε:</ruby>
	<ruby>
		<rtc lang="grc" translate="no">χερμαδίῳ γὰρ βλῆτο παρὰ σφυρὸν ὀκριόεντι</ruby>
	<ruby>
		<rtc lang="grc" translate="no">κνήμην δεξιτερήν: βάλε δὲ Θρῃκῶν ἀγὸς ἀνδρῶν</ruby>
	<ruby>
		<rtc lang="grc" translate="no">Πείρως Ἰμβρασίδης ὃς ἄρ' Αἰνόθεν εἰληλούθει.</ruby>
	<ruby>
		<rtc lang="grc" translate="no">ἀμφοτέρω δὲ τένοντε καὶ ὀστέα λᾶας ἀναιδὴς</ruby>
	<ruby>
		<rtc lang="grc" translate="no">ἄχρις ἀπηλοίησεν: ὃ δ' ὕπτιος ἐν κονίῃσι</ruby>
	<ruby>
		<rtc lang="grc" translate="no">κάππεσεν ἄμφω χεῖρε φίλοις ἑτάροισι πετάσσας</ruby>
	<ruby>
		<rtc lang="grc" translate="no">θυμὸν ἀποπνείων: ὃ δ' ἐπέδραμεν ὅς ῥ' ἔβαλέν περ</ruby>
	<ruby>
		<rtc lang="grc" translate="no">Πείροος, οὖτα δὲ δουρὶ παρ' ὀμφαλόν: ἐκ δ' ἄρα πᾶσαι</ruby>
	<ruby>
		<rtc lang="grc" translate="no">χύντο χαμαὶ χολάδες, τὸν δὲ σκότος ὄσσε κάλυψε.</ruby>
<br/>
	<ruby>
		<rtc lang="grc" translate="no">τὸν δὲ Θόας Αἰτωλὸς ἀπεσσύμενον βάλε δουρὶ</ruby>
	<ruby>
		<rtc lang="grc" translate="no">στέρνον ὑπὲρ μαζοῖο, πάγη δ' ἐν πνεύμονι χαλκός:</ruby>
	<ruby>
		<rtc lang="grc" translate="no">ἀγχίμολον δέ οἱ ἦλθε Θόας, ἐκ δ' ὄβριμον ἔγχος</ruby>
	<ruby>
		<rtc lang="grc" translate="no">ἐσπάσατο στέρνοιο, ἐρύσσατο δὲ ξίφος ὀξύ,</ruby>
	<ruby>
		<rtc lang="grc" translate="no">τῷ ὅ γε γαστέρα τύψε μέσην, ἐκ δ' αἴνυτο θυμόν.</ruby>
	<ruby>
		<rtc lang="grc" translate="no">τεύχεα δ' οὐκ ἀπέδυσε: περίστησαν γὰρ ἑταῖροι</ruby>
	<ruby>
		<rtc lang="grc" translate="no">Θρήϊκες ἀκρόκομοι δολίχ' ἔγχεα χερσὶν ἔχοντες,</ruby>
	<ruby>
		<rtc lang="grc" translate="no">οἵ ἑ μέγαν περ ἐόντα καὶ ἴφθιμον καὶ ἀγαυὸν</ruby>
	<ruby>
		<rtc lang="grc" translate="no">ὦσαν ἀπὸ σφείων: ὃ δὲ χασσάμενος πελεμίχθη.</ruby>
	<ruby>
		<rtc lang="grc" translate="no">ὣς τώ γ' ἐν κονίῃσι παρ' ἀλλήλοισι τετάσθην,</ruby>
	<ruby>
		<rtc lang="grc" translate="no">ἤτοι ὃ μὲν Θρῃκῶν, ὃ δ' Ἐπειῶν χαλκοχιτώνων</ruby>
	<ruby>
		<rtc lang="grc" translate="no">ἡγεμόνες: πολλοὶ δὲ περὶ κτείνοντο καὶ ἄλλοι.</ruby>
<br/>
	<ruby>
		<rtc lang="grc" translate="no">ἔνθά κεν οὐκέτι ἔργον ἀνὴρ ὀνόσαιτο μετελθών,</ruby>
	<ruby>
		<rtc lang="grc" translate="no">ὅς τις ἔτ' ἄβλητος καὶ ἀνούτατος ὀξέϊ χαλκῷ</ruby>
	<ruby>
		<rtc lang="grc" translate="no">δινεύοι κατὰ μέσσον, ἄγοι δέ ἑ Παλλὰς Ἀθήνη</ruby>
	<ruby>
		<rtc lang="grc" translate="no">χειρὸς ἑλοῦσ', αὐτὰρ βελέων ἀπερύκοι ἐρωήν:</ruby>
	<ruby>
		<rtc lang="grc" translate="no">πολλοὶ γὰρ Τρώων καὶ Ἀχαιῶν ἤματι κείνῳ</ruby>
	<ruby>
		<rtc lang="grc" translate="no">πρηνέες ἐν κονίῃσι παρ' ἀλλήλοισι τέταντο.</ruby>
</ol>
</section>
</article>
