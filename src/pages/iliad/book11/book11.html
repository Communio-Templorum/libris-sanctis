<article itemscope itemtype="http://schema.org/Book http://schema.org/PublicationVolume">
<meta itemprop="copyrightYear" content="1898" />
<meta itemprop="volumeNumber" content="3" />
<h2 itemprop="name">The Iliad</h2>
<u itemprop="author">Homer</u>

<section itemscope itemtype="http://schema.org/Book http://schema.org/PublicationIssue">
<nav>
	<a href="#!/" rel="contents">Table of Contents</a>
	<a href="#!/iliad/book10/" rel="prev">Previous</a>
	<a href="#!/iliad/book12/" rel="next">Next</a>
</nav>
<meta itemprop="issueNumber" content="11" />
<h3 itemprop="name">Book 11</h3>

<ol>
<ruby><rtc lang="grc" translate="no">ἠὼς δ' ἐκ λεχέων παρ' ἀγαυοῦ Τιθωνοῖο
<rtc lang="grc" translate="no">ὄρνυθ', ἵν' ἀθανάτοισι φόως φέροι ἠδὲ βροτοῖσι:
<rtc lang="grc" translate="no">Ζεὺς δ' Ἔριδα προί̈αλλε θοὰς ἐπὶ νῆας Ἀχαιῶν
<rtc lang="grc" translate="no">ἀργαλέην, πολέμοιο τέρας μετὰ χερσὶν ἔχουσαν.
<rtc lang="grc" translate="no">στῆ δ' ἐπ' Ὀδυσσῆος μεγακήτεϊ νηὶ̈ μελαίνῃ,
<rtc lang="grc" translate="no">ἥ ῥ' ἐν μεσσάτῳ ἔσκε γεγωνέμεν ἀμφοτέρωσε,
<rtc lang="grc" translate="no">ἠμὲν ἐπ' Αἴαντος κλισίας Τελαμωνιάδαο
<rtc lang="grc" translate="no">ἠδ' ἐπ' Ἀχιλλῆος, τοί ῥ' ἔσχατα νῆας ἐί̈σας
<rtc lang="grc" translate="no">εἴρυσαν ἠνορέῃ πίσυνοι καὶ κάρτεϊ χειρῶν
<rtc lang="grc" translate="no">ἔνθα στᾶσ' ἤϋσε θεὰ μέγα τε δεινόν τε
<rtc lang="grc" translate="no">ὄρθι', Ἀχαιοῖσιν δὲ μέγα σθένος ἔμβαλ' ἑκάστῳ
<rtc lang="grc" translate="no">καρδίῃ ἄληκτον πολεμίζειν ἠδὲ μάχεσθαι.
<rtc lang="grc" translate="no">τοῖσι δ' ἄφαρ πόλεμος γλυκίων γένετ' ἠὲ νέεσθαι
<rtc lang="grc" translate="no">ἐν νηυσὶ γλαφυρῇσι φίλην ἐς πατρίδα γαῖαν.</ruby>

<ruby><rtc lang="grc" translate="no">Ἀτρεί̈δης δ' ἐβόησεν ἰδὲ ζώννυσθαι ἄνωγεν
<rtc lang="grc" translate="no">Ἀργείους: ἐν δ' αὐτὸς ἐδύσετο νώροπα χαλκόν.
<rtc lang="grc" translate="no">κνημῖδας μὲν πρῶτα περὶ κνήμῃσιν ἔθηκε
<rtc lang="grc" translate="no">καλὰς ἀργυρέοισιν ἐπισφυρίοις ἀραρυίας:
<rtc lang="grc" translate="no">δεύτερον αὖ θώρηκα περὶ στήθεσσιν ἔδυνε,
<rtc lang="grc" translate="no">τόν ποτέ οἱ Κινύρης δῶκε ξεινήϊον εἶναι.
<rtc lang="grc" translate="no">πεύθετο γὰρ Κύπρον δὲ μέγα κλέος οὕνεκ' Ἀχαιοὶ
<rtc lang="grc" translate="no">ἐς Τροίην νήεσσιν ἀναπλεύσεσθαι ἔμελλον:
<rtc lang="grc" translate="no">τοὔνεκά οἱ τὸν δῶκε χαριζόμενος βασιλῆϊ.
<rtc lang="grc" translate="no">τοῦ δ' ἤτοι δέκα οἶμοι ἔσαν μέλανος κυάνοιο,
<rtc lang="grc" translate="no">δώδεκα δὲ χρυσοῖο καὶ εἴκοσι κασσιτέροιο:
<rtc lang="grc" translate="no">κυάνεοι δὲ δράκοντες ὀρωρέχατο προτὶ δειρὴν
<rtc lang="grc" translate="no">τρεῖς ἑκάτερθ' ἴρισσιν ἐοικότες, ἅς τε Κρονίων
<rtc lang="grc" translate="no">ἐν νέφεϊ στήριξε, τέρας μερόπων ἀνθρώπων.
<rtc lang="grc" translate="no">ἀμφὶ δ' ἄρ' ὤμοισιν βάλετο ξίφος: ἐν δέ οἱ ἧλοι
<rtc lang="grc" translate="no">χρύσειοι πάμφαινον, ἀτὰρ περὶ κουλεὸν ἦεν
<rtc lang="grc" translate="no">ἀργύρεον χρυσέοισιν ἀορτήρεσσιν ἀρηρός.
<rtc lang="grc" translate="no">ἂν δ' ἕλετ' ἀμφιβρότην πολυδαίδαλον ἀσπίδα θοῦριν
<rtc lang="grc" translate="no">καλήν, ἣν πέρι μὲν κύκλοι δέκα χάλκεοι ἦσαν,
<rtc lang="grc" translate="no">ἐν δέ οἱ ὀμφαλοὶ ἦσαν ἐείκοσι κασσιτέροιο
<rtc lang="grc" translate="no">λευκοί, ἐν δὲ μέσοισιν ἔην μέλανος κυάνοιο.
<rtc lang="grc" translate="no">τῇ δ' ἐπὶ μὲν Γοργὼ βλοσυρῶπις ἐστεφάνωτο
<rtc lang="grc" translate="no">δεινὸν δερκομένη, περὶ δὲ Δεῖμός τε Φόβος τε.
<rtc lang="grc" translate="no">τῆς δ' ἐξ ἀργύρεος τελαμὼν ἦν: αὐτὰρ ἐπ' αὐτοῦ
<rtc lang="grc" translate="no">κυάνεος ἐλέλικτο δράκων, κεφαλαὶ δέ οἱ ἦσαν
<rtc lang="grc" translate="no">τρεῖς ἀμφιστρεφέες ἑνὸς αὐχένος ἐκπεφυυῖαι.
<rtc lang="grc" translate="no">κρατὶ δ' ἐπ' ἀμφίφαλον κυνέην θέτο τετραφάληρον
<rtc lang="grc" translate="no">ἵππουριν: δεινὸν δὲ λόφος καθύπερθεν ἔνευεν.
<rtc lang="grc" translate="no">εἵλετο δ' ἄλκιμα δοῦρε δύω κεκορυθμένα χαλκῷ
<rtc lang="grc" translate="no">ὀξέα: τῆλε δὲ χαλκὸς ἀπ' αὐτόφιν οὐρανὸν εἴσω
<rtc lang="grc" translate="no">λάμπ': ἐπὶ δ' ἐγδούπησαν Ἀθηναίη τε καὶ Ἥρη
<rtc lang="grc" translate="no">τιμῶσαι βασιλῆα πολυχρύσοιο Μυκήνης.
<rtc lang="grc" translate="no">ἡνιόχῳ μὲν ἔπειτα ἑῷ ἐπέτελλεν ἕκαστος
<rtc lang="grc" translate="no">ἵππους εὖ κατὰ κόσμον ἐρυκέμεν αὖθ' ἐπὶ τάφρῳ,
<rtc lang="grc" translate="no">αὐτοὶ δὲ πρυλέες σὺν τεύχεσι θωρηχθέντες
<rtc lang="grc" translate="no">ῥώοντ': ἄσβεστος δὲ βοὴ γένετ' ἠῶθι πρό.
<rtc lang="grc" translate="no">φθὰν δὲ μέγ' ἱππήων ἐπὶ τάφρῳ κοσμηθέντες,
<rtc lang="grc" translate="no">ἱππῆες δ' ὀλίγον μετεκίαθον: ἐν δὲ κυδοιμὸν
<rtc lang="grc" translate="no">ὦρσε κακὸν Κρονίδης, κατὰ δ' ὑψόθεν ἧκεν ἐέρσας
<rtc lang="grc" translate="no">αἵματι μυδαλέας ἐξ αἰθέρος, οὕνεκ' ἔμελλε
<rtc lang="grc" translate="no">πολλὰς ἰφθίμους κεφαλὰς Ἄϊδι προϊάψειν.</ruby>

<ruby><rtc lang="grc" translate="no">Τρῶες δ' αὖθ' ἑτέρωθεν ἐπὶ θρωσμῷ πεδίοιο
<rtc lang="grc" translate="no">Ἕκτορά τ' ἀμφὶ μέγαν καὶ ἀμύμονα Πουλυδάμαντα
<rtc lang="grc" translate="no">Αἰνείαν θ', ὃς Τρωσὶ θεὸς ὣς τίετο δήμῳ,
<rtc lang="grc" translate="no">τρεῖς τ' Ἀντηνορίδας Πόλυβον καὶ Ἀγήνορα δῖον
<rtc lang="grc" translate="no">ἠί̈θεόν τ' Ἀκάμαντ' ἐπιείκελον ἀθανάτοισιν.
<rtc lang="grc" translate="no">Ἕκτωρ δ' ἐν πρώτοισι φέρ' ἀσπίδα πάντοσ' ἐί̈σην,
<rtc lang="grc" translate="no">οἷος δ' ἐκ νεφέων ἀναφαίνεται οὔλιος ἀστὴρ
<rtc lang="grc" translate="no">παμφαίνων, τοτὲ δ' αὖτις ἔδυ νέφεα σκιόεντα,
<rtc lang="grc" translate="no">ὣς Ἕκτωρ ὁτὲ μέν τε μετὰ πρώτοισι φάνεσκεν,
<rtc lang="grc" translate="no">ἄλλοτε δ' ἐν πυμάτοισι κελεύων: πᾶς δ' ἄρα χαλκῷ
<rtc lang="grc" translate="no">λάμφ' ὥς τε στεροπὴ πατρὸς Διὸς αἰγιόχοιο.</ruby>

<ruby><rtc lang="grc" translate="no">οἳ δ', ὥς τ' ἀμητῆρες ἐναντίοι ἀλλήλοισιν
<rtc lang="grc" translate="no">ὄγμον ἐλαύνωσιν ἀνδρὸς μάκαρος κατ' ἄρουραν
<rtc lang="grc" translate="no">πυρῶν ἢ κριθῶν: τὰ δὲ δράγματα ταρφέα πίπτει:
<rtc lang="grc" translate="no">ὣς Τρῶες καὶ Ἀχαιοὶ ἐπ' ἀλλήλοισι θορόντες
<rtc lang="grc" translate="no">δῄουν, οὐδ' ἕτεροι μνώοντ' ὀλοοῖο φόβοιο.
<rtc lang="grc" translate="no">ἴσας δ' ὑσμίνη κεφαλὰς ἔχεν, οἳ δὲ λύκοι ὣς
<rtc lang="grc" translate="no">θῦνον: Ἔρις δ' ἄρ' ἔχαιρε πολύστονος εἰσορόωσα:
<rtc lang="grc" translate="no">οἴη γάρ ῥα θεῶν παρετύγχανε μαρναμένοισιν,
<rtc lang="grc" translate="no">οἳ δ' ἄλλοι οὔ σφιν πάρεσαν θεοί, ἀλλὰ ἕκηλοι
<rtc lang="grc" translate="no">σφοῖσιν ἐνὶ μεγάροισι καθήατο, ἧχι ἑκάστῳ
<rtc lang="grc" translate="no">δώματα καλὰ τέτυκτο κατὰ πτύχας Οὐλύμποιο.
<rtc lang="grc" translate="no">πάντες δ' ᾐτιόωντο κελαινεφέα Κρονίωνα
<rtc lang="grc" translate="no">οὕνεκ' ἄρα Τρώεσσιν ἐβούλετο κῦδος ὀρέξαι.
<rtc lang="grc" translate="no">τῶν μὲν ἄρ' οὐκ ἀλέγιζε πατήρ: ὃ δὲ νόσφι λιασθεὶς
<rtc lang="grc" translate="no">τῶν ἄλλων ἀπάνευθε καθέζετο κύδεϊ γαίων
<rtc lang="grc" translate="no">εἰσορόων Τρώων τε πόλιν καὶ νῆας Ἀχαιῶν
<rtc lang="grc" translate="no">χαλκοῦ τε στεροπήν, ὀλλύντάς τ' ὀλλυμένους τε.</ruby>

<ruby><rtc lang="grc" translate="no">ὄφρα μὲν ἠὼς ἦν καὶ ἀέξετο ἱερὸν ἦμαρ,
<rtc lang="grc" translate="no">τόφρα μάλ' ἀμφοτέρων βέλε' ἥπτετο, πῖπτε δὲ λαός:
<rtc lang="grc" translate="no">ἦμος δὲ δρυτόμος περ ἀνὴρ ὁπλίσσατο δεῖπνον
<rtc lang="grc" translate="no">οὔρεος ἐν βήσσῃσιν, ἐπεί τ' ἐκορέσσατο χεῖρας
<rtc lang="grc" translate="no">τάμνων δένδρεα μακρά, ἅδος τέ μιν ἵκετο θυμόν,
<rtc lang="grc" translate="no">σίτου τε γλυκεροῖο περὶ φρένας ἵμερος αἱρεῖ,
<rtc lang="grc" translate="no">τῆμος σφῇ ἀρετῇ Δαναοὶ ῥήξαντο φάλαγγας
<rtc lang="grc" translate="no">κεκλόμενοι ἑτάροισι κατὰ στίχας: ἐν δ' Ἀγαμέμνων
<rtc lang="grc" translate="no">πρῶτος ὄρουσ', ἕλε δ' ἄνδρα Βιάνορα ποιμένα λαῶν
<rtc lang="grc" translate="no">αὐτόν, ἔπειτα δ' ἑταῖρον Ὀϊλῆα πλήξιππον.
<rtc lang="grc" translate="no">ἤτοι ὅ γ' ἐξ ἵππων κατεπάλμενος ἀντίος ἔστη:
<rtc lang="grc" translate="no">τὸν δ' ἰθὺς μεμαῶτα μετώπιον ὀξέϊ δουρὶ
<rtc lang="grc" translate="no">νύξ', οὐδὲ στεφάνη δόρυ οἱ σχέθε χαλκοβάρεια,
<rtc lang="grc" translate="no">ἀλλὰ δι' αὐτῆς ἦλθε καὶ ὀστέου, ἐγκέφαλος δὲ
<rtc lang="grc" translate="no">ἔνδον ἅπας πεπάλακτο: δάμασσε δέ μιν μεμαῶτα.
<rtc lang="grc" translate="no">καὶ τοὺς μὲν λίπεν αὖθι ἄναξ ἀνδρῶν Ἀγαμέμνων
<rtc lang="grc" translate="no">στήθεσι παμφαίνοντας, ἐπεὶ περίδυσε χιτῶνας:
<rtc lang="grc" translate="no">αὐτὰρ ὃ βῆ Ἶσόν τε καὶ Ἄντιφον ἐξεναρίξων
<rtc lang="grc" translate="no">υἷε δύω Πριάμοιο νόθον καὶ γνήσιον ἄμφω
<rtc lang="grc" translate="no">εἰν ἑνὶ δίφρῳ ἐόντας: ὃ μὲν νόθος ἡνιόχευεν,
<rtc lang="grc" translate="no">Ἄντιφος αὖ παρέβασκε περικλυτός: ὥ ποτ' Ἀχιλλεὺς
<rtc lang="grc" translate="no">Ἴδης ἐν κνημοῖσι δίδη μόσχοισι λύγοισι,
<rtc lang="grc" translate="no">ποιμαίνοντ' ἐπ' ὄεσσι λαβών, καὶ ἔλυσεν ἀποίνων.
<rtc lang="grc" translate="no">δὴ τότε γ' Ἀτρεί̈δης εὐρὺ κρείων Ἀγαμέμνων
<rtc lang="grc" translate="no">τὸν μὲν ὑπὲρ μαζοῖο κατὰ στῆθος βάλε δουρί,
<rtc lang="grc" translate="no">Ἄντιφον αὖ παρὰ οὖς ἔλασε ξίφει, ἐκ δ' ἔβαλ' ἵππων.
<rtc lang="grc" translate="no">σπερχόμενος δ' ἀπὸ τοῖιν ἐσύλα τεύχεα καλὰ
<rtc lang="grc" translate="no">γιγνώσκων: καὶ γάρ σφε πάρος παρὰ νηυσὶ θοῇσιν
<rtc lang="grc" translate="no">εἶδεν, ὅτ' ἐξ Ἴδης ἄγαγεν πόδας ὠκὺς Ἀχιλλεύς.
<rtc lang="grc" translate="no">ὡς δὲ λέων ἐλάφοιο ταχείης νήπια τέκνα
<rtc lang="grc" translate="no">ῥηϊδίως συνέαξε λαβὼν κρατεροῖσιν ὀδοῦσιν
<rtc lang="grc" translate="no">ἐλθὼν εἰς εὐνήν, ἁπαλόν τέ σφ' ἦτορ ἀπηύρα:
<rtc lang="grc" translate="no">ἣ δ' εἴ πέρ τε τύχῃσι μάλα σχεδόν, οὐ δύναταί σφι
<rtc lang="grc" translate="no">χραισμεῖν: αὐτὴν γάρ μιν ὑπὸ τρόμος αἰνὸς ἱκάνει:
<rtc lang="grc" translate="no">καρπαλίμως δ' ἤϊξε διὰ δρυμὰ πυκνὰ καὶ ὕλην
<rtc lang="grc" translate="no">σπεύδουσ' ἱδρώουσα κραταιοῦ θηρὸς ὑφ' ὁρμῆς:
<rtc lang="grc" translate="no">ὣς ἄρα τοῖς οὔ τις δύνατο χραισμῆσαι ὄλεθρον
<rtc lang="grc" translate="no">Τρώων, ἀλλὰ καὶ αὐτοὶ ὑπ' Ἀργείοισι φέβοντο.</ruby>

<ruby><rtc lang="grc" translate="no">αὐτὰρ ὃ Πείσανδρόν τε καὶ Ἱππόλοχον μενεχάρμην
<rtc lang="grc" translate="no">υἱέας Ἀντιμάχοιο δαί̈φρονος, ὅς ῥα μάλιστα
<rtc lang="grc" translate="no">χρυσὸν Ἀλεξάνδροιο δεδεγμένος ἀγλαὰ δῶρα
<rtc lang="grc" translate="no">οὐκ εἴασχ' Ἑλένην δόμεναι ξανθῷ Μενελάῳ,
<rtc lang="grc" translate="no">τοῦ περ δὴ δύο παῖδε λάβε κρείων Ἀγαμέμνων
<rtc lang="grc" translate="no">εἰν ἑνὶ δίφρῳ ἐόντας, ὁμοῦ δ' ἔχον ὠκέας ἵππους:
<rtc lang="grc" translate="no">ἐκ γάρ σφεας χειρῶν φύγον ἡνία σιγαλόεντα,
<rtc lang="grc" translate="no">τὼ δὲ κυκηθήτην: ὃ δ' ἐναντίον ὦρτο λέων ὣς
<rtc lang="grc" translate="no">Ἀτρεί̈δης: τὼ δ' αὖτ' ἐκ δίφρου γουναζέσθην:
<rtc lang="grc" translate="no">ζώγρει Ἀτρέος υἱέ, σὺ δ' ἄξια δέξαι ἄποινα:
<rtc lang="grc" translate="no">πολλὰ δ' ἐν Ἀντιμάχοιο δόμοις κειμήλια κεῖται
<rtc lang="grc" translate="no">χαλκός τε χρυσός τε πολύκμητός τε σίδηρος,
<rtc lang="grc" translate="no">τῶν κέν τοι χαρίσαιτο πατὴρ ἀπερείσι' ἄποινα,
<rtc lang="grc" translate="no">εἰ νῶϊ ζωοὺς πεπύθοιτ' ἐπὶ νηυσὶν Ἀχαιῶν.</ruby>

<ruby><rtc lang="grc" translate="no">ὣς τώ γε κλαίοντε προσαυδήτην βασιλῆα
<rtc lang="grc" translate="no">μειλιχίοις ἐπέεσσιν: ἀμείλικτον δ' ὄπ' ἄκουσαν:
<rtc lang="grc" translate="no">εἰ μὲν δὴ Ἀντιμάχοιο δαί̈φρονος υἱέες ἐστόν,
<rtc lang="grc" translate="no">ὅς ποτ' ἐνὶ Τρώων ἀγορῇ Μενέλαον ἄνωγεν
<rtc lang="grc" translate="no">ἀγγελίην ἐλθόντα σὺν ἀντιθέῳ Ὀδυσῆϊ
<rtc lang="grc" translate="no">αὖθι κατακτεῖναι μηδ' ἐξέμεν ἂψ ἐς Ἀχαιούς,
<rtc lang="grc" translate="no">νῦν μὲν δὴ τοῦ πατρὸς ἀεικέα τίσετε λώβην.</ruby>

<ruby><rtc lang="grc" translate="no">ἦ, καὶ Πείσανδρον μὲν ἀφ' ἵππων ὦσε χαμᾶζε
<rtc lang="grc" translate="no">δουρὶ βαλὼν πρὸς στῆθος: ὃ δ' ὕπτιος οὔδει ἐρείσθη.
<rtc lang="grc" translate="no">Ἱππόλοχος δ' ἀπόρουσε, τὸν αὖ χαμαὶ ἐξενάριξε
<rtc lang="grc" translate="no">χεῖρας ἀπὸ ξίφεϊ τμήξας ἀπό τ' αὐχένα κόψας,
<rtc lang="grc" translate="no">ὅλμον δ' ὣς ἔσσευε κυλίνδεσθαι δι' ὁμίλου.
<rtc lang="grc" translate="no">τοὺς μὲν ἔασ': ὃ δ' ὅθι πλεῖσται κλονέοντο φάλαγγες,
<rtc lang="grc" translate="no">τῇ ῥ' ἐνόρουσ', ἅμα δ' ἄλλοι ἐϋκνήμιδες Ἀχαιοί.
<rtc lang="grc" translate="no">πεζοὶ μὲν πεζοὺς ὄλεκον φεύγοντας ἀνάγκῃ,
<rtc lang="grc" translate="no">ἱππεῖς δ' ἱππῆας: ὑπὸ δέ σφισιν ὦρτο κονίη
<rtc lang="grc" translate="no">ἐκ πεδίου, τὴν ὦρσαν ἐρίγδουποι πόδες ἵππων
<rtc lang="grc" translate="no">χαλκῷ δηϊόωντες: ἀτὰρ κρείων Ἀγαμέμνων
<rtc lang="grc" translate="no">αἰὲν ἀποκτείνων ἕπετ' Ἀργείοισι κελεύων.
<rtc lang="grc" translate="no">ὡς δ' ὅτε πῦρ ἀί̈δηλον ἐν ἀξύλῳ ἐμπέσῃ ὕλῃ,
<rtc lang="grc" translate="no">πάντῃ τ' εἰλυφόων ἄνεμος φέρει, οἳ δέ τε θάμνοι
<rtc lang="grc" translate="no">πρόρριζοι πίπτουσιν ἐπειγόμενοι πυρὸς ὁρμῇ:
<rtc lang="grc" translate="no">ὣς ἄρ' ὑπ' Ἀτρεί̈δῃ Ἀγαμέμνονι πῖπτε κάρηνα
<rtc lang="grc" translate="no">Τρώων φευγόντων, πολλοὶ δ' ἐριαύχενες ἵπποι
<rtc lang="grc" translate="no">κείν' ὄχεα κροτάλιζον ἀνὰ πτολέμοιο γεφύρας
<rtc lang="grc" translate="no">ἡνιόχους ποθέοντες ἀμύμονας: οἳ δ' ἐπὶ γαίῃ
<rtc lang="grc" translate="no">κείατο, γύπεσσιν πολὺ φίλτεροι ἢ ἀλόχοισιν.
<rtc lang="grc" translate="no">Ἕκτορα δ' ἐκ βελέων ὕπαγε Ζεὺς ἔκ τε κονίης
<rtc lang="grc" translate="no">ἔκ τ' ἀνδροκτασίης ἔκ θ' αἵματος ἔκ τε κυδοιμοῦ:
<rtc lang="grc" translate="no">Ἀτρεί̈δης δ' ἕπετο σφεδανὸν Δαναοῖσι κελεύων.
<rtc lang="grc" translate="no">οἳ δὲ παρ' Ἴλου σῆμα παλαιοῦ Δαρδανίδαο
<rtc lang="grc" translate="no">μέσσον κὰπ πεδίον παρ' ἐρινεὸν ἐσσεύοντο
<rtc lang="grc" translate="no">ἱέμενοι πόλιος: ὃ δὲ κεκλήγων ἕπετ' αἰεὶ
<rtc lang="grc" translate="no">Ἀτρεί̈δης, λύθρῳ δὲ παλάσσετο χεῖρας ἀάπτους.
<rtc lang="grc" translate="no">ἀλλ' ὅτε δὴ Σκαιάς τε πύλας καὶ φηγὸν ἵκοντο,
<rtc lang="grc" translate="no">ἔνθ' ἄρα δὴ ἵσταντο καὶ ἀλλήλους ἀνέμιμνον.
<rtc lang="grc" translate="no">οἳ δ' ἔτι κὰμ μέσσον πεδίον φοβέοντο βόες ὥς,
<rtc lang="grc" translate="no">ἅς τε λέων ἐφόβησε μολὼν ἐν νυκτὸς ἀμολγῷ
<rtc lang="grc" translate="no">πάσας: τῇ δέ τ' ἰῇ ἀναφαίνεται αἰπὺς ὄλεθρος:
<rtc lang="grc" translate="no">τῆς δ' ἐξ αὐχέν' ἔαξε λαβὼν κρατεροῖσιν ὀδοῦσι
<rtc lang="grc" translate="no">πρῶτον, ἔπειτα δέ θ' αἷμα καὶ ἔγκατα πάντα λαφύσσει:
<rtc lang="grc" translate="no">ὣς τοὺς Ἀτρεί̈δης ἔφεπε κρείων Ἀγαμέμνων
<rtc lang="grc" translate="no">αἰὲν ἀποκτείνων τὸν ὀπίστατον: οἳ δ' ἐφέβοντο.
<rtc lang="grc" translate="no">πολλοὶ δὲ πρηνεῖς τε καὶ ὕπτιοι ἔκπεσον ἵππων
<rtc lang="grc" translate="no">Ἀτρεί̈δεω ὑπὸ χερσί: περὶ πρὸ γὰρ ἔγχεϊ θῦεν.
<rtc lang="grc" translate="no">ἀλλ' ὅτε δὴ τάχ' ἔμελλεν ὑπὸ πτόλιν αἰπύ τε τεῖχος
<rtc lang="grc" translate="no">ἵξεσθαι, τότε δή ῥα πατὴρ ἀνδρῶν τε θεῶν τε
<rtc lang="grc" translate="no">Ἴδης ἐν κορυφῇσι καθέζετο πιδηέσσης
<rtc lang="grc" translate="no">οὐρανόθεν καταβάς: ἔχε δ' ἀστεροπὴν μετὰ χερσίν.
<rtc lang="grc" translate="no">Ἶριν δ' ὄτρυνε χρυσόπτερον ἀγγελέουσαν:
<rtc lang="grc" translate="no">βάσκ' ἴθι Ἶρι ταχεῖα, τὸν Ἕκτορι μῦθον ἐνίσπες:
<rtc lang="grc" translate="no">ὄφρ' ἂν μέν κεν ὁρᾷ Ἀγαμέμνονα ποιμένα λαῶν
<rtc lang="grc" translate="no">θύνοντ' ἐν προμάχοισιν ἐναίροντα στίχας ἀνδρῶν,
<rtc lang="grc" translate="no">τόφρ' ἀναχωρείτω, τὸν δ' ἄλλον λαὸν ἀνώχθω
<rtc lang="grc" translate="no">μάρνασθαι δηί̈οισι κατὰ κρατερὴν ὑσμίνην.
<rtc lang="grc" translate="no">αὐτὰρ ἐπεί κ' ἢ δουρὶ τυπεὶς ἢ βλήμενος ἰῷ
<rtc lang="grc" translate="no">εἰς ἵππους ἅλεται, τότε οἱ κράτος ἐγγυαλίξω
<rtc lang="grc" translate="no">κτείνειν εἰς ὅ κε νῆας ἐϋσσέλμους ἀφίκηται
<rtc lang="grc" translate="no">δύῃ τ' ἠέλιος καὶ ἐπὶ κνέφας ἱερὸν ἔλθῃ.</ruby>

<ruby><rtc lang="grc" translate="no">ὣς ἔφατ', οὐδ' ἀπίθησε ποδήνεμος ὠκέα Ἶρις,
<rtc lang="grc" translate="no">βῆ δὲ κατ' Ἰδαίων ὀρέων εἰς Ἴλιον ἱρήν.
<rtc lang="grc" translate="no">εὗρ' υἱὸν Πριάμοιο δαί̈φρονος Ἕκτορα δῖον
<rtc lang="grc" translate="no">ἑσταότ' ἔν θ' ἵπποισι καὶ ἅρμασι κολλητοῖσιν:
<rtc lang="grc" translate="no">ἀγχοῦ δ' ἱσταμένη προσέφη πόδας ὠκέα Ἶρις:
<rtc lang="grc" translate="no">Ἕκτορ υἱὲ Πριάμοιο Διὶ μῆτιν ἀτάλαντε
<rtc lang="grc" translate="no">Ζεύς με πατὴρ προέηκε τεὶ̈ν τάδε μυθήσασθαι.
<rtc lang="grc" translate="no">ὄφρ' ἂν μέν κεν ὁρᾷς Ἀγαμέμνονα ποιμένα λαῶν
<rtc lang="grc" translate="no">θύνοντ' ἐν προμάχοισιν, ἐναίροντα στίχας ἀνδρῶν,
<rtc lang="grc" translate="no">τόφρ' ὑπόεικε μάχης, τὸν δ' ἄλλον λαὸν ἄνωχθι
<rtc lang="grc" translate="no">μάρνασθαι δηί̈οισι κατὰ κρατερὴν ὑσμίνην.
<rtc lang="grc" translate="no">αὐτὰρ ἐπεί κ' ἢ δουρὶ τυπεὶς ἢ βλήμενος ἰῷ
<rtc lang="grc" translate="no">εἰς ἵππους ἅλεται, τότε τοι κράτος ἐγγυαλίξει
<rtc lang="grc" translate="no">κτείνειν, εἰς ὅ κε νῆας ἐϋσσέλμους ἀφίκηαι
<rtc lang="grc" translate="no">δύῃ τ' ἠέλιος καὶ ἐπὶ κνέφας ἱερὸν ἔλθῃ.</ruby>

<ruby><rtc lang="grc" translate="no">ἣ μὲν ἄρ' ὣς εἰποῦσ' ἀπέβη πόδας ὠκέα Ἶρις,
<rtc lang="grc" translate="no">Ἕκτωρ δ' ἐξ ὀχέων σὺν τεύχεσιν ἆλτο χαμᾶζε,
<rtc lang="grc" translate="no">πάλλων δ' ὀξέα δοῦρα κατὰ στρατὸν ᾤχετο πάντῃ
<rtc lang="grc" translate="no">ὀτρύνων μαχέσασθαι, ἔγειρε δὲ φύλοπιν αἰνήν.
<rtc lang="grc" translate="no">οἳ δ' ἐλελίχθησαν καὶ ἐναντίοι ἔσταν Ἀχαιῶν,
<rtc lang="grc" translate="no">Ἀργεῖοι δ' ἑτέρωθεν ἐκαρτύναντο φάλαγγας.
<rtc lang="grc" translate="no">ἀρτύνθη δὲ μάχη, στὰν δ' ἀντίοι: ἐν δ' Ἀγαμέμνων
<rtc lang="grc" translate="no">πρῶτος ὄρουσ', ἔθελεν δὲ πολὺ προμάχεσθαι ἁπάντων.</ruby>

<ruby><rtc lang="grc" translate="no">ἔσπετε νῦν μοι Μοῦσαι Ὀλύμπια δώματ' ἔχουσαι
<rtc lang="grc" translate="no">ὅς τις δὴ πρῶτος Ἀγαμέμνονος ἀντίον ἦλθεν
<rtc lang="grc" translate="no">ἢ αὐτῶν Τρώων ἠὲ κλειτῶν ἐπικούρων.</ruby>

<ruby><rtc lang="grc" translate="no">Ἰφιδάμας Ἀντηνορίδης ἠύ̈ς τε μέγας τε
<rtc lang="grc" translate="no">ὃς τράφη ἐν Θρῄκῃ ἐριβώλακι μητέρι μήλων:
<rtc lang="grc" translate="no">Κισσῆς τόν γ' ἔθρεψε δόμοις ἔνι τυτθὸν ἐόντα
<rtc lang="grc" translate="no">μητροπάτωρ, ὃς τίκτε Θεανὼ καλλιπάρῃον:
<rtc lang="grc" translate="no">αὐτὰρ ἐπεί ῥ' ἥβης ἐρικυδέος ἵκετο μέτρον,
<rtc lang="grc" translate="no">αὐτοῦ μιν κατέρυκε, δίδου δ' ὅ γε θυγατέρα ἥν:
<rtc lang="grc" translate="no">γήμας δ' ἐκ θαλάμοιο μετὰ κλέος ἵκετ' Ἀχαιῶν
<rtc lang="grc" translate="no">σὺν δυοκαίδεκα νηυσὶ κορωνίσιν, αἵ οἱ ἕποντο.
<rtc lang="grc" translate="no">τὰς μὲν ἔπειτ' ἐν Περκώτῃ λίπε νῆας ἐί̈σας,
<rtc lang="grc" translate="no">αὐτὰρ ὃ πεζὸς ἐὼν ἐς Ἴλιον εἰληλούθει:
<rtc lang="grc" translate="no">ὅς ῥα τότ' Ἀτρεί̈δεω Ἀγαμέμνονος ἀντίον ἦλθεν.
<rtc lang="grc" translate="no">οἳ δ' ὅτε δὴ σχεδὸν ἦσαν ἐπ' ἀλλήλοισιν ἰόντες,
<rtc lang="grc" translate="no">Ἀτρεί̈δης μὲν ἅμαρτε, παραὶ δέ οἱ ἐτράπετ' ἔγχος,
<rtc lang="grc" translate="no">Ἰφιδάμας δὲ κατὰ ζώνην θώρηκος ἔνερθε
<rtc lang="grc" translate="no">νύξ', ἐπὶ δ' αὐτὸς ἔρεισε βαρείῃ χειρὶ πιθήσας:
<rtc lang="grc" translate="no">οὐδ' ἔτορε ζωστῆρα παναίολον, ἀλλὰ πολὺ πρὶν
<rtc lang="grc" translate="no">ἀργύρῳ ἀντομένη μόλιβος ὣς ἐτράπετ' αἰχμή.
<rtc lang="grc" translate="no">καὶ τό γε χειρὶ λαβὼν εὐρὺ κρείων Ἀγαμέμνων
<rtc lang="grc" translate="no">ἕλκ' ἐπὶ οἷ μεμαὼς ὥς τε λίς, ἐκ δ' ἄρα χειρὸς
<rtc lang="grc" translate="no">σπάσσατο: τὸν δ' ἄορι πλῆξ' αὐχένα, λῦσε δὲ γυῖα.
<rtc lang="grc" translate="no">ὣς ὃ μὲν αὖθι πεσὼν κοιμήσατο χάλκεον ὕπνον
<rtc lang="grc" translate="no">οἰκτρὸς ἀπὸ μνηστῆς ἀλόχου, ἀστοῖσιν ἀρήγων,
<rtc lang="grc" translate="no">κουριδίης, ἧς οὔ τι χάριν ἴδε, πολλὰ δ' ἔδωκε:
<rtc lang="grc" translate="no">πρῶθ' ἑκατὸν βοῦς δῶκεν, ἔπειτα δὲ χίλι' ὑπέστη
<rtc lang="grc" translate="no">αἶγας ὁμοῦ καὶ ὄϊς, τά οἱ ἄσπετα ποιμαίνοντο.
<rtc lang="grc" translate="no">δὴ τότε γ' Ἀτρεί̈δης Ἀγαμέμνων ἐξενάριξε,
<rtc lang="grc" translate="no">βῆ δὲ φέρων ἀν' ὅμιλον Ἀχαιῶν τεύχεα καλά.
<rtc lang="grc" translate="no">τὸν δ' ὡς οὖν ἐνόησε Κόων ἀριδείκετος ἀνδρῶν
<rtc lang="grc" translate="no">πρεσβυγενὴς Ἀντηνορίδης, κρατερόν ῥά ἑ πένθος
<rtc lang="grc" translate="no">ὀφθαλμοὺς ἐκάλυψε κασιγνήτοιο πεσόντος.
<rtc lang="grc" translate="no">στῆ δ' εὐρὰξ σὺν δουρὶ λαθὼν Ἀγαμέμνονα δῖον,
<rtc lang="grc" translate="no">νύξε δέ μιν κατὰ χεῖρα μέσην ἀγκῶνος ἔνερθε,
<rtc lang="grc" translate="no">ἀντικρὺ δὲ διέσχε φαεινοῦ δουρὸς ἀκωκή.
<rtc lang="grc" translate="no">ῥίγησέν τ' ἄρ' ἔπειτα ἄναξ ἀνδρῶν Ἀγαμέμνων:
<rtc lang="grc" translate="no">ἀλλ' οὐδ' ὧς ἀπέληγε μάχης ἠδὲ πτολέμοιο,
<rtc lang="grc" translate="no">ἀλλ' ἐπόρουσε Κόωνι ἔχων ἀνεμοτρεφὲς ἔγχος.
<rtc lang="grc" translate="no">ἤτοι ὃ Ἰφιδάμαντα κασίγνητον καὶ ὄπατρον
<rtc lang="grc" translate="no">ἕλκε ποδὸς μεμαώς, καὶ ἀύ̈τει πάντας ἀρίστους:
<rtc lang="grc" translate="no">τὸν δ' ἕλκοντ' ἀν' ὅμιλον ὑπ' ἀσπίδος ὀμφαλοέσσης
<rtc lang="grc" translate="no">οὔτησε ξυστῷ χαλκήρεϊ, λῦσε δὲ γυῖα:
<rtc lang="grc" translate="no">τοῖο δ' ἐπ' Ἰφιδάμαντι κάρη ἀπέκοψε παραστάς.
<rtc lang="grc" translate="no">ἔνθ' Ἀντήνορος υἷες ὑπ' Ἀτρεί̈δῃ βασιλῆϊ
<rtc lang="grc" translate="no">πότμον ἀναπλήσαντες ἔδυν δόμον Ἄϊδος εἴσω.</ruby>

<ruby><rtc lang="grc" translate="no">αὐτὰρ ὃ τῶν ἄλλων ἐπεπωλεῖτο στίχας ἀνδρῶν
<rtc lang="grc" translate="no">ἔγχεί̈ τ' ἄορί τε μεγάλοισί τε χερμαδίοισιν,
<rtc lang="grc" translate="no">ὄφρά οἱ αἷμ' ἔτι θερμὸν ἀνήνοθεν ἐξ ὠτειλῆς.
<rtc lang="grc" translate="no">αὐτὰρ ἐπεὶ τὸ μὲν ἕλκος ἐτέρσετο, παύσατο δ' αἷμα,
<rtc lang="grc" translate="no">ὀξεῖαι δ' ὀδύναι δῦνον μένος Ἀτρεί̈δαο.
<rtc lang="grc" translate="no">ὡς δ' ὅτ' ἂν ὠδίνουσαν ἔχῃ βέλος ὀξὺ γυναῖκα
<rtc lang="grc" translate="no">δριμύ, τό τε προϊεῖσι μογοστόκοι Εἰλείθυιαι
<rtc lang="grc" translate="no">Ἥρης θυγατέρες πικρὰς ὠδῖνας ἔχουσαι,
<rtc lang="grc" translate="no">ὣς ὀξεῖ' ὀδύναι δῦνον μένος Ἀτρεί̈δαο.
<rtc lang="grc" translate="no">ἐς δίφρον δ' ἀνόρουσε, καὶ ἡνιόχῳ ἐπέτελλε
<rtc lang="grc" translate="no">νηυσὶν ἔπι γλαφυρῇσιν ἐλαυνέμεν: ἤχθετο γὰρ κῆρ.
<rtc lang="grc" translate="no">ἤϋσεν δὲ διαπρύσιον Δαναοῖσι γεγωνώς:
<rtc lang="grc" translate="no">ὦ φίλοι Ἀργείων ἡγήτορες ἠδὲ μέδοντες
<rtc lang="grc" translate="no">ὑμεῖς μὲν νῦν νηυσὶν ἀμύνετε ποντοπόροισι
<rtc lang="grc" translate="no">φύλοπιν ἀργαλέην, ἐπεὶ οὐκ ἐμὲ μητίετα Ζεὺς
<rtc lang="grc" translate="no">εἴασε Τρώεσσι πανημέριον πολεμίζειν.</ruby>

<ruby><rtc lang="grc" translate="no">ὣς ἔφαθ', ἡνίοχος δ' ἵμασεν καλλίτριχας ἵππους
<rtc lang="grc" translate="no">νῆας ἔπι γλαφυράς: τὼ δ' οὐκ ἀέκοντε πετέσθην:
<rtc lang="grc" translate="no">ἄφρεον δὲ στήθεα, ῥαίνοντο δὲ νέρθε κονίῃ
<rtc lang="grc" translate="no">τειρόμενον βασιλῆα μάχης ἀπάνευθε φέροντες.</ruby>

<ruby><rtc lang="grc" translate="no">Ἕκτωρ δ' ὡς ἐνόησ' Ἀγαμέμνονα νόσφι κιόντα
<rtc lang="grc" translate="no">Τρωσί τε καὶ Λυκίοισιν ἐκέκλετο μακρὸν ἀύ̈σας:
<rtc lang="grc" translate="no">Τρῶες καὶ Λύκιοι καὶ Δάρδανοι ἀγχιμαχηταὶ
<rtc lang="grc" translate="no">ἀνέρες ἔστε φίλοι, μνήσασθε δὲ θούριδος ἀλκῆς.
<rtc lang="grc" translate="no">οἴχετ' ἀνὴρ ὤριστος, ἐμοὶ δὲ μέγ' εὖχος ἔδωκε
<rtc lang="grc" translate="no">Ζεὺς Κρονίδης: ἀλλ' ἰθὺς ἐλαύνετε μώνυχας ἵππους
<rtc lang="grc" translate="no">ἰφθίμων Δαναῶν, ἵν' ὑπέρτερον εὖχος ἄρησθε.</ruby>

<ruby><rtc lang="grc" translate="no">ὣς εἰπὼν ὄτρυνε μένος καὶ θυμὸν ἑκάστου.
<rtc lang="grc" translate="no">ὡς δ' ὅτε πού τις θηρητὴρ κύνας ἀργιόδοντας
<rtc lang="grc" translate="no">σεύῃ ἐπ' ἀγροτέρῳ συὶ̈ καπρίῳ ἠὲ λέοντι,
<rtc lang="grc" translate="no">ὣς ἐπ' Ἀχαιοῖσιν σεῦε Τρῶας μεγαθύμους
<rtc lang="grc" translate="no">Ἕκτωρ Πριαμίδης βροτολοιγῷ ἶσος Ἄρηϊ.
<rtc lang="grc" translate="no">αὐτὸς δ' ἐν πρώτοισι μέγα φρονέων ἐβεβήκει,
<rtc lang="grc" translate="no">ἐν δ' ἔπεσ' ὑσμίνῃ ὑπεραέϊ ἶσος ἀέλλῃ,
<rtc lang="grc" translate="no">ἥ τε καθαλλομένη ἰοειδέα πόντον ὀρίνει.</ruby>

<ruby><rtc lang="grc" translate="no">ἔνθα τίνα πρῶτον, τίνα δ' ὕστατον ἐξενάριξεν
<rtc lang="grc" translate="no">Ἕκτωρ Πριαμίδης, ὅτε οἱ Ζεὺς κῦδος ἔδωκεν;
<rtc lang="grc" translate="no">Ἀσαῖον μὲν πρῶτα καὶ Αὐτόνοον καὶ Ὀπίτην
<rtc lang="grc" translate="no">καὶ Δόλοπα Κλυτίδην καὶ Ὀφέλτιον ἠδ' Ἀγέλαον
<rtc lang="grc" translate="no">Αἴσυμνόν τ' Ὦρόν τε καὶ Ἱππόνοον μενεχάρμην.
<rtc lang="grc" translate="no">τοὺς ἄρ' ὅ γ' ἡγεμόνας Δαναῶν ἕλεν, αὐτὰρ ἔπειτα
<rtc lang="grc" translate="no">πληθύν, ὡς ὁπότε νέφεα Ζέφυρος στυφελίξῃ
<rtc lang="grc" translate="no">ἀργεστᾶο Νότοιο βαθείῃ λαίλαπι τύπτων:
<rtc lang="grc" translate="no">πολλὸν δὲ τρόφι κῦμα κυλίνδεται, ὑψόσε δ' ἄχνη
<rtc lang="grc" translate="no">σκίδναται ἐξ ἀνέμοιο πολυπλάγκτοιο ἰωῆς:
<rtc lang="grc" translate="no">ὣς ἄρα πυκνὰ καρήαθ' ὑφ' Ἕκτορι δάμνατο λαῶν.</ruby>

<ruby><rtc lang="grc" translate="no">ἔνθά κε λοιγὸς ἔην καὶ ἀμήχανα ἔργα γένοντο,
<rtc lang="grc" translate="no">καί νύ κεν ἐν νήεσσι πέσον φεύγοντες Ἀχαιοί,
<rtc lang="grc" translate="no">εἰ μὴ Τυδεί̈δῃ Διομήδεϊ κέκλετ' Ὀδυσσεύς:
<rtc lang="grc" translate="no">Τυδεί̈δη τί παθόντε λελάσμεθα θούριδος ἀλκῆς;
<rtc lang="grc" translate="no">ἀλλ' ἄγε δεῦρο πέπον, παρ' ἔμ' ἵσταο: δὴ γὰρ ἔλεγχος
<rtc lang="grc" translate="no">ἔσσεται εἴ κεν νῆας ἕλῃ κορυθαίολος Ἕκτωρ.</ruby>

<ruby><rtc lang="grc" translate="no">τὸν δ' ἀπαμειβόμενος προσέφη κρατερὸς Διομήδης:
<rtc lang="grc" translate="no">ἤτοι ἐγὼ μενέω καὶ τλήσομαι: ἀλλὰ μίνυνθα
<rtc lang="grc" translate="no">ἡμέων ἔσσεται ἦδος, ἐπεὶ νεφεληγερέτα Ζεὺς
<rtc lang="grc" translate="no">Τρωσὶν δὴ βόλεται δοῦναι κράτος ἠέ περ ἡμῖν.</ruby>

<ruby><rtc lang="grc" translate="no">ἦ καὶ Θυμβραῖον μὲν ἀφ' ἵππων ὦσε χαμᾶζε
<rtc lang="grc" translate="no">δουρὶ βαλὼν κατὰ μαζὸν ἀριστερόν: αὐτὰρ Ὀδυσσεὺς
<rtc lang="grc" translate="no">ἀντίθεον θεράποντα Μολίονα τοῖο ἄνακτος.
<rtc lang="grc" translate="no">τοὺς μὲν ἔπειτ' εἴασαν, ἐπεὶ πολέμου ἀπέπαυσαν:
<rtc lang="grc" translate="no">τὼ δ' ἀν' ὅμιλον ἰόντε κυδοίμεον, ὡς ὅτε κάπρω
<rtc lang="grc" translate="no">ἐν κυσὶ θηρευτῇσι μέγα φρονέοντε πέσητον:
<rtc lang="grc" translate="no">ὣς ὄλεκον Τρῶας πάλιν ὀρμένω: αὐτὰρ Ἀχαιοὶ
<rtc lang="grc" translate="no">ἀσπασίως φεύγοντες ἀνέπνεον Ἕκτορα δῖον.</ruby>

<ruby><rtc lang="grc" translate="no">ἔνθ' ἑλέτην δίφρόν τε καὶ ἀνέρε δήμου ἀρίστω
<rtc lang="grc" translate="no">υἷε δύω Μέροπος Περκωσίου, ὃς περὶ πάντων
<rtc lang="grc" translate="no">ᾔδεε μαντοσύνας, οὐδὲ οὓς παῖδας ἔασκε
<rtc lang="grc" translate="no">στείχειν ἐς πόλεμον φθισήνορα: τὼ δέ οἱ οὔ τι
<rtc lang="grc" translate="no">πειθέσθην: κῆρες γὰρ ἄγον μέλανος θανάτοιο.
<rtc lang="grc" translate="no">τοὺς μὲν Τυδεί̈δης δουρικλειτὸς Διομήδης
<rtc lang="grc" translate="no">θυμοῦ καὶ ψυχῆς κεκαδὼν κλυτὰ τεύχε' ἀπηύρα:
<rtc lang="grc" translate="no">Ἱππόδαμον δ' Ὀδυσεὺς καὶ Ὑπείροχον ἐξενάριξεν.
<rtc lang="grc" translate="no">ἔνθά σφιν κατὰ ἶσα μάχην ἐτάνυσσε Κρονίων
<rtc lang="grc" translate="no">ἐξ Ἴδης καθορῶν: τοὶ δ' ἀλλήλους ἐνάριζον.
<rtc lang="grc" translate="no">ἤτοι Τυδέος υἱὸς Ἀγάστροφον οὔτασε δουρὶ
<rtc lang="grc" translate="no">Παιονίδην ἥρωα κατ' ἰσχίον: οὐ δέ οἱ ἵπποι
<rtc lang="grc" translate="no">ἐγγὺς ἔσαν προφυγεῖν, ἀάσατο δὲ μέγα θυμῷ.
<rtc lang="grc" translate="no">τοὺς μὲν γὰρ θεράπων ἀπάνευθ' ἔχεν, αὐτὰρ ὃ πεζὸς
<rtc lang="grc" translate="no">θῦνε διὰ προμάχων, εἷος φίλον ὤλεσε θυμόν.
<rtc lang="grc" translate="no">Ἕκτωρ δ' ὀξὺ νόησε κατὰ στίχας, ὦρτο δ' ἐπ' αὐτοὺς
<rtc lang="grc" translate="no">κεκλήγων: ἅμα δὲ Τρώων εἵποντο φάλαγγες.
<rtc lang="grc" translate="no">τὸν δὲ ἰδὼν ῥίγησε βοὴν ἀγαθὸς Διομήδης,
<rtc lang="grc" translate="no">αἶψα δ' Ὀδυσσῆα προσεφώνεεν ἐγγὺς ἐόντα:
<rtc lang="grc" translate="no">νῶϊν δὴ τόδε πῆμα κυλίνδεται ὄβριμος Ἕκτωρ:
<rtc lang="grc" translate="no">ἀλλ' ἄγε δὴ στέωμεν καὶ ἀλεξώμεσθα μένοντες.</ruby>

<ruby><rtc lang="grc" translate="no">ἦ ῥα, καὶ ἀμπεπαλὼν προί̈ει δολιχόσκιον ἔγχος
<rtc lang="grc" translate="no">καὶ βάλεν, οὐδ' ἀφάμαρτε τιτυσκόμενος κεφαλῆφιν,
<rtc lang="grc" translate="no">ἄκρην κὰκ κόρυθα: πλάγχθη δ' ἀπὸ χαλκόφι χαλκός,
<rtc lang="grc" translate="no">οὐδ' ἵκετο χρόα καλόν: ἐρύκακε γὰρ τρυφάλεια
<rtc lang="grc" translate="no">τρίπτυχος αὐλῶπις, τήν οἱ πόρε Φοῖβος Ἀπόλλων.
<rtc lang="grc" translate="no">Ἕκτωρ δ' ὦκ' ἀπέλεθρον ἀνέδραμε, μίκτο δ' ὁμίλῳ,
<rtc lang="grc" translate="no">στῆ δὲ γνὺξ ἐριπὼν καὶ ἐρείσατο χειρὶ παχείῃ
<rtc lang="grc" translate="no">γαίης: ἀμφὶ δὲ ὄσσε κελαινὴ νὺξ ἐκάλυψεν.
<rtc lang="grc" translate="no">ὄφρα δὲ Τυδεί̈δης μετὰ δούρατος ᾤχετ' ἐρωὴν
<rtc lang="grc" translate="no">τῆλε διὰ προμάχων, ὅθι οἱ καταείσατο γαίης
<rtc lang="grc" translate="no">τόφρ' Ἕκτωρ ἔμπνυτο, καὶ ἂψ ἐς δίφρον ὀρούσας
<rtc lang="grc" translate="no">ἐξέλασ' ἐς πληθύν, καὶ ἀλεύατο κῆρα μέλαιναν.
<rtc lang="grc" translate="no">δουρὶ δ' ἐπαί̈σσων προσέφη κρατερὸς Διομήδης:
<rtc lang="grc" translate="no">ἐξ αὖ νῦν ἔφυγες θάνατον κύον: ἦ τέ τοι ἄγχι
<rtc lang="grc" translate="no">ἦλθε κακόν: νῦν αὖτέ σ' ἐρύσατο Φοῖβος Ἀπόλλων
<rtc lang="grc" translate="no">ᾧ μέλλεις εὔχεσθαι ἰὼν ἐς δοῦπον ἀκόντων.
<rtc lang="grc" translate="no">ἦ θήν σ' ἐξανύω γε καὶ ὕστερον ἀντιβολήσας,
<rtc lang="grc" translate="no">εἴ πού τις καὶ ἔμοιγε θεῶν ἐπιτάρροθός ἐστι.
<rtc lang="grc" translate="no">νῦν αὖ τοὺς ἄλλους ἐπιείσομαι, ὅν κε κιχείω.
<rtc lang="grc" translate="no">ἦ, καὶ Παιονίδην δουρὶ κλυτὸν ἐξενάριζεν.
<rtc lang="grc" translate="no">αὐτὰρ Ἀλέξανδρος Ἑλένης πόσις ἠϋκόμοιο
<rtc lang="grc" translate="no">Τυδεί̈δῃ ἔπι τόξα τιταίνετο ποιμένι λαῶν,
<rtc lang="grc" translate="no">στήλῃ κεκλιμένος ἀνδροκμήτῳ ἐπὶ τύμβῳ
<rtc lang="grc" translate="no">Ἴλου Δαρδανίδαο, παλαιοῦ δημογέροντος.
<rtc lang="grc" translate="no">ἤτοι ὃ μὲν θώρηκα Ἀγαστρόφου ἰφθίμοιο
<rtc lang="grc" translate="no">αἴνυτ' ἀπὸ στήθεσφι παναίολον ἀσπίδα τ' ὤμων
<rtc lang="grc" translate="no">καὶ κόρυθα βριαρήν: ὃ δὲ τόξου πῆχυν ἄνελκε
<rtc lang="grc" translate="no">καὶ βάλεν, οὐδ' ἄρα μιν ἅλιον βέλος ἔκφυγε χειρός,
<rtc lang="grc" translate="no">ταρσὸν δεξιτεροῖο ποδός: διὰ δ' ἀμπερὲς ἰὸς
<rtc lang="grc" translate="no">ἐν γαίῃ κατέπηκτο: ὃ δὲ μάλα ἡδὺ γελάσσας
<rtc lang="grc" translate="no">ἐκ λόχου ἀμπήδησε καὶ εὐχόμενος ἔπος ηὔδα:
<rtc lang="grc" translate="no">βέβληαι οὐδ' ἅλιον βέλος ἔκφυγεν: ὡς ὄφελόν τοι
<rtc lang="grc" translate="no">νείατον ἐς κενεῶνα βαλὼν ἐκ θυμὸν ἑλέσθαι.
<rtc lang="grc" translate="no">οὕτω κεν καὶ Τρῶες ἀνέπνευσαν κακότητος,
<rtc lang="grc" translate="no">οἵ τέ σε πεφρίκασι λέονθ' ὡς μηκάδες αἶγες.</ruby>

<ruby><rtc lang="grc" translate="no">τὸν δ' οὐ ταρβήσας προσέφη κρατερὸς Διομήδης:
<rtc lang="grc" translate="no">τοξότα λωβητὴρ κέρᾳ ἀγλαὲ παρθενοπῖπα
<rtc lang="grc" translate="no">εἰ μὲν δὴ ἀντίβιον σὺν τεύχεσι πειρηθείης,
<rtc lang="grc" translate="no">οὐκ ἄν τοι χραίσμῃσι βιὸς καὶ ταρφέες ἰοί:
<rtc lang="grc" translate="no">νῦν δέ μ' ἐπιγράψας ταρσὸν ποδὸς εὔχεαι αὔτως.
<rtc lang="grc" translate="no">οὐκ ἀλέγω, ὡς εἴ με γυνὴ βάλοι ἢ πάϊς ἄφρων:
<rtc lang="grc" translate="no">κωφὸν γὰρ βέλος ἀνδρὸς ἀνάλκιδος οὐτιδανοῖο.
<rtc lang="grc" translate="no">ἦ τ' ἄλλως ὑπ' ἐμεῖο, καὶ εἴ κ' ὀλίγον περ ἐπαύρῃ,
<rtc lang="grc" translate="no">ὀξὺ βέλος πέλεται, καὶ ἀκήριον αἶψα τίθησι.
<rtc lang="grc" translate="no">τοῦ δὲ γυναικὸς μέν τ' ἀμφίδρυφοί εἰσι παρειαί,
<rtc lang="grc" translate="no">παῖδες δ' ὀρφανικοί: ὃ δέ θ' αἵματι γαῖαν ἐρεύθων
<rtc lang="grc" translate="no">πύθεται, οἰωνοὶ δὲ περὶ πλέες ἠὲ γυναῖκες.</ruby>

<ruby><rtc lang="grc" translate="no">ὣς φάτο, τοῦ δ' Ὀδυσεὺς δουρικλυτὸς ἐγγύθεν ἐλθὼν
<rtc lang="grc" translate="no">ἔστη πρόσθ': ὃ δ' ὄπισθε καθεζόμενος βέλος ὠκὺ
<rtc lang="grc" translate="no">ἐκ ποδὸς ἕλκ', ὀδύνη δὲ διὰ χροὸς ἦλθ' ἀλεγεινή.
<rtc lang="grc" translate="no">ἐς δίφρον δ' ἀνόρουσε, καὶ ἡνιόχῳ ἐπέτελλε
<rtc lang="grc" translate="no">νηυσὶν ἔπι γλαφυρῇσιν ἐλαυνέμεν: ἤχθετο γὰρ κῆρ.</ruby>

<ruby><rtc lang="grc" translate="no">οἰώθη δ' Ὀδυσεὺς δουρὶ κλυτός, οὐδέ τις αὐτῷ
<rtc lang="grc" translate="no">Ἀργείων παρέμεινεν, ἐπεὶ φόβος ἔλλαβε πάντας:
<rtc lang="grc" translate="no">ὀχθήσας δ' ἄρα εἶπε πρὸς ὃν μεγαλήτορα θυμόν:
<rtc lang="grc" translate="no">ὤ μοι ἐγὼ τί πάθω; μέγα μὲν κακὸν αἴ κε φέβωμαι
<rtc lang="grc" translate="no">πληθὺν ταρβήσας: τὸ δὲ ῥίγιον αἴ κεν ἁλώω
<rtc lang="grc" translate="no">μοῦνος: τοὺς δ' ἄλλους Δαναοὺς ἐφόβησε Κρονίων.
<rtc lang="grc" translate="no">ἀλλὰ τί ἤ μοι ταῦτα φίλος διελέξατο θυμός;
<rtc lang="grc" translate="no">οἶδα γὰρ ὅττι κακοὶ μὲν ἀποίχονται πολέμοιο,
<rtc lang="grc" translate="no">ὃς δέ κ' ἀριστεύῃσι μάχῃ ἔνι τὸν δὲ μάλα χρεὼ
<rtc lang="grc" translate="no">ἑστάμεναι κρατερῶς, ἤ τ' ἔβλητ' ἤ τ' ἔβαλ' ἄλλον.
<rtc lang="grc" translate="no">εἷος ὃ ταῦθ' ὥρμαινε κατὰ φρένα καὶ κατὰ θυμόν,
<rtc lang="grc" translate="no">τόφρα δ' ἐπὶ Τρώων στίχες ἤλυθον ἀσπιστάων,
<rtc lang="grc" translate="no">ἔλσαν δ' ἐν μέσσοισι, μετὰ σφίσι πῆμα τιθέντες.
<rtc lang="grc" translate="no">ὡς δ' ὅτε κάπριον ἀμφὶ κύνες θαλεροί τ' αἰζηοὶ
<rtc lang="grc" translate="no">σεύωνται, ὃ δέ τ' εἶσι βαθείης ἐκ ξυλόχοιο
<rtc lang="grc" translate="no">θήγων λευκὸν ὀδόντα μετὰ γναμπτῇσι γένυσσιν,
<rtc lang="grc" translate="no">ἀμφὶ δέ τ' ἀί̈σσονται, ὑπαὶ δέ τε κόμπος ὀδόντων
<rtc lang="grc" translate="no">γίγνεται, οἳ δὲ μένουσιν ἄφαρ δεινόν περ ἐόντα,
<rtc lang="grc" translate="no">ὥς ῥα τότ' ἀμφ' Ὀδυσῆα Διὶ̈ φίλον ἐσσεύοντο
<rtc lang="grc" translate="no">Τρῶες: ὃ δὲ πρῶτον μὲν ἀμύμονα Δηϊοπίτην
<rtc lang="grc" translate="no">οὔτασεν ὦμον ὕπερθεν ἐπάλμενος ὀξέϊ δουρί,
<rtc lang="grc" translate="no">αὐτὰρ ἔπειτα Θόωνα καὶ Ἔννομον ἐξενάριξε.
<rtc lang="grc" translate="no">Χερσιδάμαντα δ' ἔπειτα καθ' ἵππων ἀί̈ξαντα
<rtc lang="grc" translate="no">δουρὶ κατὰ πρότμησιν ὑπ' ἀσπίδος ὀμφαλοέσσης
<rtc lang="grc" translate="no">νύξεν: ὃ δ' ἐν κονίῃσι πεσὼν ἕλε γαῖαν ἀγοστῷ.
<rtc lang="grc" translate="no">τοὺς μὲν ἔασ', ὃ δ' ἄρ' Ἱππασίδην Χάροπ' οὔτασε δουρὶ
<rtc lang="grc" translate="no">αὐτοκασίγνητον εὐηφενέος Σώκοιο.
<rtc lang="grc" translate="no">τῷ δ' ἐπαλεξήσων Σῶκος κίεν ἰσόθεος φώς,
<rtc lang="grc" translate="no">στῆ δὲ μάλ' ἐγγὺς ἰὼν καί μιν πρὸς μῦθον ἔειπεν
<rtc lang="grc" translate="no">ὦ Ὀδυσεῦ πολύαινε δόλων ἆτ' ἠδὲ πόνοιο
<rtc lang="grc" translate="no">σήμερον ἢ δοιοῖσιν ἐπεύξεαι Ἱππασίδῃσι
<rtc lang="grc" translate="no">τοιώδ' ἄνδρε κατακτείνας καὶ τεύχε' ἀπούρας,
<rtc lang="grc" translate="no">ἤ κεν ἐμῷ ὑπὸ δουρὶ τυπεὶς ἀπὸ θυμὸν ὀλέσσῃς.</ruby>

<ruby><rtc lang="grc" translate="no">ὣς εἰπὼν οὔτησε κατ' ἀσπίδα πάντοσ' ἐί̈σην.
<rtc lang="grc" translate="no">διὰ μὲν ἀσπίδος ἦλθε φαεινῆς ὄβριμον ἔγχος,
<rtc lang="grc" translate="no">καὶ διὰ θώρηκος πολυδαιδάλου ἠρήρειστο,
<rtc lang="grc" translate="no">πάντα δ' ἀπὸ πλευρῶν χρόα ἔργαθεν, οὐδ' ἔτ' ἔασε
<rtc lang="grc" translate="no">Παλλὰς Ἀθηναίη μιχθήμεναι ἔγκασι φωτός.
<rtc lang="grc" translate="no">γνῶ δ' Ὀδυσεὺς ὅ οἱ οὔ τι τέλος κατακαίριον ἦλθεν,
<rtc lang="grc" translate="no">ἂψ δ' ἀναχωρήσας Σῶκον πρὸς μῦθον ἔειπεν:
<rtc lang="grc" translate="no">ἆ δείλ' ἦ μάλα δή σε κιχάνεται αἰπὺς ὄλεθρος.
<rtc lang="grc" translate="no">ἤτοι μέν ῥ' ἔμ' ἔπαυσας ἐπὶ Τρώεσσι μάχεσθαι:
<rtc lang="grc" translate="no">σοὶ δ' ἐγὼ ἐνθάδε φημὶ φόνον καὶ κῆρα μέλαιναν
<rtc lang="grc" translate="no">ἤματι τῷδ' ἔσσεσθαι, ἐμῷ δ' ὑπὸ δουρὶ δαμέντα
<rtc lang="grc" translate="no">εὖχος ἐμοὶ δώσειν, ψυχὴν δ' Ἄϊδι κλυτοπώλῳ.</ruby>

<ruby><rtc lang="grc" translate="no">ἦ, καὶ ὃ μὲν φύγαδ' αὖτις ὑποστρέψας ἐβεβήκει,
<rtc lang="grc" translate="no">τῷ δὲ μεταστρεφθέντι μεταφρένῳ ἐν δόρυ πῆξεν
<rtc lang="grc" translate="no">ὤμων μεσσηγύς, διὰ δὲ στήθεσφιν ἔλασσε,
<rtc lang="grc" translate="no">δούπησεν δὲ πεσών: ὃ δ' ἐπεύξατο δῖος Ὀδυσσεύς:
<rtc lang="grc" translate="no">ὦ Σῶχ' Ἱππάσου υἱὲ δαί̈φρονος ἱπποδάμοιο
<rtc lang="grc" translate="no">φθῆ σε τέλος θανάτοιο κιχήμενον, οὐδ' ὑπάλυξας.
<rtc lang="grc" translate="no">ἆ δείλ' οὐ μὲν σοί γε πατὴρ καὶ πότνια μήτηρ
<rtc lang="grc" translate="no">ὄσσε καθαιρήσουσι θανόντι περ, ἀλλ' οἰωνοὶ
<rtc lang="grc" translate="no">ὠμησταὶ ἐρύουσι, περὶ πτερὰ πυκνὰ βαλόντες.
<rtc lang="grc" translate="no">αὐτὰρ ἔμ', εἴ κε θάνω, κτεριοῦσί γε δῖοι Ἀχαιοί.
<rtc lang="grc" translate="no">ὣς εἰπὼν Σώκοιο δαί̈φρονος ὄβριμον ἔγχος
<rtc lang="grc" translate="no">ἔξω τε χροὸς ἕλκε καὶ ἀσπίδος ὀμφαλοέσσης:
<rtc lang="grc" translate="no">αἷμα δέ οἱ σπασθέντος ἀνέσσυτο, κῆδε δὲ θυμόν.
<rtc lang="grc" translate="no">Τρῶες δὲ μεγάθυμοι ὅπως ἴδον αἷμ' Ὀδυσῆος
<rtc lang="grc" translate="no">κεκλόμενοι καθ' ὅμιλον ἐπ' αὐτῷ πάντες ἔβησαν.
<rtc lang="grc" translate="no">αὐτὰρ ὅ γ' ἐξοπίσω ἀνεχάζετο, αὖε δ' ἑταίρους.
<rtc lang="grc" translate="no">τρὶς μὲν ἔπειτ' ἤϋσεν ὅσον κεφαλὴ χάδε φωτός,
<rtc lang="grc" translate="no">τρὶς δ' ἄϊεν ἰάχοντος ἄρηι φίλος Μενέλαος.
<rtc lang="grc" translate="no">αἶψα δ' ἄρ' Αἴαντα προσεφώνεεν ἐγγὺς ἐόντα:
<rtc lang="grc" translate="no">Αἶαν διογενὲς Τελαμώνιε κοίρανε λαῶν
<rtc lang="grc" translate="no">ἀμφί μ' Ὀδυσσῆος ταλασίφρονος ἵκετ' ἀϋτὴ
<rtc lang="grc" translate="no">τῷ ἰκέλη ὡς εἴ ἑ βιῴατο μοῦνον ἐόντα
<rtc lang="grc" translate="no">Τρῶες ἀποτμήξαντες ἐνὶ κρατερῇ ὑσμίνῃ.
<rtc lang="grc" translate="no">ἀλλ' ἴομεν καθ' ὅμιλον: ἀλεξέμεναι γὰρ ἄμεινον.
<rtc lang="grc" translate="no">δείδω μή τι πάθῃσιν ἐνὶ Τρώεσσι μονωθεὶς
<rtc lang="grc" translate="no">ἐσθλὸς ἐών, μεγάλη δὲ ποθὴ Δαναοῖσι γένηται.</ruby>

<ruby><rtc lang="grc" translate="no">ὣς εἰπὼν ὃ μὲν ἦρχ', ὃ δ' ἅμ' ἕσπετο ἰσόθεος φώς.
<rtc lang="grc" translate="no">εὗρον ἔπειτ' Ὀδυσῆα Διὶ̈ φίλον: ἀμφὶ δ' ἄρ' αὐτὸν
<rtc lang="grc" translate="no">Τρῶες ἕπονθ' ὡς εἴ τε δαφοινοὶ θῶες ὄρεσφιν
<rtc lang="grc" translate="no">ἀμφ' ἔλαφον κεραὸν βεβλημένον, ὅν τ' ἔβαλ' ἀνὴρ
<rtc lang="grc" translate="no">ἰῷ ἀπὸ νευρῆς: τὸν μέν τ' ἤλυξε πόδεσσι
<rtc lang="grc" translate="no">φεύγων, ὄφρ' αἷμα λιαρὸν καὶ γούνατ' ὀρώρῃ:
<rtc lang="grc" translate="no">αὐτὰρ ἐπεὶ δὴ τόν γε δαμάσσεται ὠκὺς ὀϊστός,
<rtc lang="grc" translate="no">ὠμοφάγοι μιν θῶες ἐν οὔρεσι δαρδάπτουσιν
<rtc lang="grc" translate="no">ἐν νέμεϊ σκιερῷ: ἐπί τε λῖν ἤγαγε δαίμων
<rtc lang="grc" translate="no">σίντην: θῶες μέν τε διέτρεσαν, αὐτὰρ ὃ δάπτει:
<rtc lang="grc" translate="no">ὥς ῥα τότ' ἀμφ' Ὀδυσῆα δαί̈φρονα ποικιλομήτην
<rtc lang="grc" translate="no">Τρῶες ἕπον πολλοί τε καὶ ἄλκιμοι, αὐτὰρ ὅ γ' ἥρως
<rtc lang="grc" translate="no">ἀί̈σσων ᾧ ἔγχει ἀμύνετο νηλεὲς ἦμαρ.
<rtc lang="grc" translate="no">Αἴας δ' ἐγγύθεν ἦλθε φέρων σάκος ἠύ̈τε πύργον,
<rtc lang="grc" translate="no">στῆ δὲ παρέξ: Τρῶες δὲ διέτρεσαν ἄλλυδις ἄλλος.
<rtc lang="grc" translate="no">ἤτοι τὸν Μενέλαος ἀρήϊος ἔξαγ' ὁμίλου
<rtc lang="grc" translate="no">χειρὸς ἔχων, εἷος θεράπων σχεδὸν ἤλασεν ἵππους.
<rtc lang="grc" translate="no">Αἴας δὲ Τρώεσσιν ἐπάλμενος εἷλε Δόρυκλον
<rtc lang="grc" translate="no">Πριαμίδην νόθον υἱόν, ἔπειτα δὲ Πάνδοκον οὖτα,
<rtc lang="grc" translate="no">οὖτα δὲ Λύσανδρον καὶ Πύρασον ἠδὲ Πυλάρτην.
<rtc lang="grc" translate="no">ὡς δ' ὁπότε πλήθων ποταμὸς πεδίον δὲ κάτεισι
<rtc lang="grc" translate="no">χειμάρρους κατ' ὄρεσφιν ὀπαζόμενος Διὸς ὄμβρῳ,
<rtc lang="grc" translate="no">πολλὰς δὲ δρῦς ἀζαλέας, πολλὰς δέ τε πεύκας
<rtc lang="grc" translate="no">ἐσφέρεται, πολλὸν δέ τ' ἀφυσγετὸν εἰς ἅλα βάλλει,
<rtc lang="grc" translate="no">ὣς ἔφεπε κλονέων πεδίον τότε φαίδιμος Αἴας,
<rtc lang="grc" translate="no">δαί̈ζων ἵππους τε καὶ ἀνέρας: οὐδέ πω Ἕκτωρ
<rtc lang="grc" translate="no">πεύθετ', ἐπεί ῥα μάχης ἐπ' ἀριστερὰ μάρνατο πάσης
<rtc lang="grc" translate="no">ὄχθας πὰρ ποταμοῖο Σκαμάνδρου, τῇ ῥα μάλιστα
<rtc lang="grc" translate="no">ἀνδρῶν πῖπτε κάρηνα, βοὴ δ' ἄσβεστος ὀρώρει
<rtc lang="grc" translate="no">Νέστορά τ' ἀμφὶ μέγαν καὶ ἀρήϊον Ἰδομενῆα.
<rtc lang="grc" translate="no">Ἕκτωρ μὲν μετὰ τοῖσιν ὁμίλει μέρμερα ῥέζων
<rtc lang="grc" translate="no">ἔγχεί̈ θ' ἱπποσύνῃ τε, νέων δ' ἀλάπαζε φάλαγγας:
<rtc lang="grc" translate="no">οὐδ' ἄν πω χάζοντο κελεύθου δῖοι Ἀχαιοὶ
<rtc lang="grc" translate="no">εἰ μὴ Ἀλέξανδρος Ἑλένης πόσις ἠϋκόμοιο
<rtc lang="grc" translate="no">παῦσεν ἀριστεύοντα Μαχάονα ποιμένα λαῶν,
<rtc lang="grc" translate="no">ἰῷ τριγλώχινι βαλὼν κατὰ δεξιὸν ὦμον.
<rtc lang="grc" translate="no">τῷ ῥα περίδεισαν μένεα πνείοντες Ἀχαιοὶ
<rtc lang="grc" translate="no">μή πώς μιν πολέμοιο μετακλινθέντος ἕλοιεν.
<rtc lang="grc" translate="no">αὐτίκα δ' Ἰδομενεὺς προσεφώνεε Νέστορα δῖον:
<rtc lang="grc" translate="no">ὦ Νέστορ Νηληϊάδη μέγα κῦδος Ἀχαιῶν
<rtc lang="grc" translate="no">ἄγρει σῶν ὀχέων ἐπιβήσεο, πὰρ δὲ Μαχάων
<rtc lang="grc" translate="no">βαινέτω, ἐς νῆας δὲ τάχιστ' ἔχε μώνυχας ἵππους:
<rtc lang="grc" translate="no">ἰητρὸς γὰρ ἀνὴρ πολλῶν ἀντάξιος ἄλλων
<rtc lang="grc" translate="no">ἰούς τ' ἐκτάμνειν ἐπί τ' ἤπια φάρμακα πάσσειν.</ruby>

<ruby><rtc lang="grc" translate="no">ὣς ἔφατ', οὐδ' ἀπίθησε Γερήνιος ἱππότα Νέστωρ.
<rtc lang="grc" translate="no">αὐτίκα δ' ὧν ὀχέων ἐπεβήσετο, πὰρ δὲ Μαχάων
<rtc lang="grc" translate="no">βαῖν' Ἀσκληπιοῦ υἱὸς ἀμύμονος ἰητῆρος:
<rtc lang="grc" translate="no">μάστιξεν δ' ἵππους, τὼ δ' οὐκ ἀέκοντε πετέσθην
<rtc lang="grc" translate="no">νῆας ἔπι γλαφυράς: τῇ γὰρ φίλον ἔπλετο θυμῷ.</ruby>

<ruby><rtc lang="grc" translate="no">Κεβριόνης δὲ Τρῶας ὀρινομένους ἐνόησεν
<rtc lang="grc" translate="no">Ἕκτορι παρβεβαώς, καί μιν πρὸς μῦθον ἔειπεν:
<rtc lang="grc" translate="no">Ἕκτορ νῶϊ μὲν ἐνθάδ' ὁμιλέομεν Δαναοῖσιν
<rtc lang="grc" translate="no">ἐσχατιῇ πολέμοιο δυσηχέος: οἳ δὲ δὴ ἄλλοι
<rtc lang="grc" translate="no">Τρῶες ὀρίνονται ἐπιμὶξ ἵπποι τε καὶ αὐτοί.
<rtc lang="grc" translate="no">Αἴας δὲ κλονέει Τελαμώνιος: εὖ δέ μιν ἔγνων:
<rtc lang="grc" translate="no">εὐρὺ γὰρ ἀμφ' ὤμοισιν ἔχει σάκος: ἀλλὰ καὶ ἡμεῖς
<rtc lang="grc" translate="no">κεῖσ' ἵππους τε καὶ ἅρμ' ἰθύνομεν, ἔνθα μάλιστα
<rtc lang="grc" translate="no">ἱππῆες πεζοί τε κακὴν ἔριδα προβαλόντες
<rtc lang="grc" translate="no">ἀλλήλους ὀλέκουσι, βοὴ δ' ἄσβεστος ὄρωρεν.
<rtc lang="grc" translate="no">ὣς ἄρα φωνήσας ἵμασεν καλλίτριχας ἵππους
<rtc lang="grc" translate="no">μάστιγι λιγυρῇ: τοὶ δὲ πληγῆς ἀί̈οντες
<rtc lang="grc" translate="no">ῥίμφ' ἔφερον θοὸν ἅρμα μετὰ Τρῶας καὶ Ἀχαιοὺς
<rtc lang="grc" translate="no">στείβοντες νέκυάς τε καὶ ἀσπίδας: αἵματι δ' ἄξων
<rtc lang="grc" translate="no">νέρθεν ἅπας πεπάλακτο καὶ ἄντυγες αἳ περὶ δίφρον,
<rtc lang="grc" translate="no">ἃς ἄρ' ἀφ' ἱππείων ὁπλέων ῥαθάμιγγες ἔβαλλον
<rtc lang="grc" translate="no">αἵ τ' ἀπ' ἐπισσώτρων. ὃ δὲ ἵετο δῦναι ὅμιλον
<rtc lang="grc" translate="no">ἀνδρόμεον ῥῆξαί τε μετάλμενος: ἐν δὲ κυδοιμὸν
<rtc lang="grc" translate="no">ἧκε κακὸν Δαναοῖσι, μίνυνθα δὲ χάζετο δουρός.
<rtc lang="grc" translate="no">αὐτὰρ ὃ τῶν ἄλλων ἐπεπωλεῖτο στίχας ἀνδρῶν
<rtc lang="grc" translate="no">ἔγχεί̈ τ' ἄορί τε μεγάλοισί τε χερμαδίοισιν,
<rtc lang="grc" translate="no">Αἴαντος δ' ἀλέεινε μάχην Τελαμωνιάδαο.</ruby>

<ruby><rtc lang="grc" translate="no">Ζεὺς δὲ πατὴρ Αἴανθ' ὑψίζυγος ἐν φόβον ὦρσε:
<rtc lang="grc" translate="no">στῆ δὲ ταφών, ὄπιθεν δὲ σάκος βάλεν ἑπταβόειον,
<rtc lang="grc" translate="no">τρέσσε δὲ παπτήνας ἐφ' ὁμίλου θηρὶ ἐοικὼς
<rtc lang="grc" translate="no">ἐντροπαλιζόμενος ὀλίγον γόνυ γουνὸς ἀμείβων.
<rtc lang="grc" translate="no">ὡς δ' αἴθωνα λέοντα βοῶν ἀπὸ μεσσαύλοιο
<rtc lang="grc" translate="no">ἐσσεύαντο κύνες τε καὶ ἀνέρες ἀγροιῶται,
<rtc lang="grc" translate="no">οἵ τέ μιν οὐκ εἰῶσι βοῶν ἐκ πῖαρ ἑλέσθαι
<rtc lang="grc" translate="no">πάννυχοι ἐγρήσσοντες: ὃ δὲ κρειῶν ἐρατίζων
<rtc lang="grc" translate="no">ἰθύει, ἀλλ' οὔ τι πρήσσει: θαμέες γὰρ ἄκοντες
<rtc lang="grc" translate="no">ἀντίον ἀί̈σσουσι θρασειάων ἀπὸ χειρῶν
<rtc lang="grc" translate="no">καιόμεναί τε δεταί, τάς τε τρεῖ ἐσσύμενός περ:
<rtc lang="grc" translate="no">ἠῶθεν δ' ἀπὸ νόσφιν ἔβη τετιηότι θυμῷ:
<rtc lang="grc" translate="no">ὣς Αἴας τότ' ἀπὸ Τρώων τετιημένος ἦτορ
<rtc lang="grc" translate="no">ἤϊε πόλλ' ἀέκων: περὶ γὰρ δίε νηυσὶν Ἀχαιῶν.
<rtc lang="grc" translate="no">ὡς δ' ὅτ' ὄνος παρ' ἄρουραν ἰὼν ἐβιήσατο παῖδας
<rtc lang="grc" translate="no">νωθής, ᾧ δὴ πολλὰ περὶ ῥόπαλ' ἀμφὶς ἐάγῃ,
<rtc lang="grc" translate="no">κείρει τ' εἰσελθὼν βαθὺ λήϊον: οἳ δέ τε παῖδες
<rtc lang="grc" translate="no">τύπτουσιν ῥοπάλοισι: βίη δέ τε νηπίη αὐτῶν:
<rtc lang="grc" translate="no">σπουδῇ τ' ἐξήλασσαν, ἐπεί τ' ἐκορέσσατο φορβῆς:
<rtc lang="grc" translate="no">ὣς τότ' ἔπειτ' Αἴαντα μέγαν Τελαμώνιον υἱὸν
<rtc lang="grc" translate="no">Τρῶες ὑπέρθυμοι πολυηγερέες τ' ἐπίκουροι
<rtc lang="grc" translate="no">νύσσοντες ξυστοῖσι μέσον σάκος αἰὲν ἕποντο.
<rtc lang="grc" translate="no">Αἴας δ' ἄλλοτε μὲν μνησάσκετο θούριδος ἀλκῆς
<rtc lang="grc" translate="no">αὖτις ὑποστρεφθείς, καὶ ἐρητύσασκε φάλαγγας
<rtc lang="grc" translate="no">Τρώων ἱπποδάμων: ὁτὲ δὲ τρωπάσκετο φεύγειν.
<rtc lang="grc" translate="no">πάντας δὲ προέεργε θοὰς ἐπὶ νῆας ὁδεύειν,
<rtc lang="grc" translate="no">αὐτὸς δὲ Τρώων καὶ Ἀχαιῶν θῦνε μεσηγὺ
<rtc lang="grc" translate="no">ἱστάμενος: τὰ δὲ δοῦρα θρασειάων ἀπὸ χειρῶν
<rtc lang="grc" translate="no">ἄλλα μὲν ἐν σάκεϊ μεγάλῳ πάγεν ὄρμενα πρόσσω,
<rtc lang="grc" translate="no">πολλὰ δὲ καὶ μεσσηγύ, πάρος χρόα λευκὸν ἐπαυρεῖν,
<rtc lang="grc" translate="no">ἐν γαίῃ ἵσταντο λιλαιόμενα χροὸς ἆσαι.</ruby>

<ruby>
<rtc lang="grc" translate="no">τὸν δ' ὡς οὖν ἐνόησ' Εὐαίμονος ἀγλαὸς υἱὸς
<rtc lang="grc" translate="no">Εὐρύπυλος πυκινοῖσι βιαζόμενον βελέεσσι,
<rtc lang="grc" translate="no">στῆ ῥα παρ' αὐτὸν ἰών, καὶ ἀκόντισε δουρὶ φαεινῷ,
<rtc lang="grc" translate="no">καὶ βάλε Φαυσιάδην Ἀπισάονα ποιμένα λαῶν
<rtc lang="grc" translate="no">ἧπαρ ὑπὸ πραπίδων, εἶθαρ δ' ὑπὸ γούνατ' ἔλυσεν:
<rtc lang="grc" translate="no">Εὐρύπυλος δ' ἐπόρουσε καὶ αἴνυτο τεύχε' ἀπ' ὤμων.
<rtc lang="grc" translate="no">τὸν δ' ὡς οὖν ἐνόησεν Ἀλέξανδρος θεοειδὴς
<rtc lang="grc" translate="no">τεύχε' ἀπαινύμενον Ἀπισάονος, αὐτίκα τόξον
<rtc lang="grc" translate="no">ἕλκετ' ἐπ' Εὐρυπύλῳ, καί μιν βάλε μηρὸν ὀϊστῷ
<rtc lang="grc" translate="no">δεξιόν: ἐκλάσθη δὲ δόναξ, ἐβάρυνε δὲ μηρόν.
<rtc lang="grc" translate="no">ἂψ δ' ἑτάρων εἰς ἔθνος ἐχάζετο κῆρ' ἀλεείνων,
<rtc lang="grc" translate="no">ἤϋσεν δὲ διαπρύσιον Δαναοῖσι γεγωνώς:
<rtc lang="grc" translate="no">ὦ φίλοι Ἀργείων ἡγήτορες ἠδὲ μέδοντες
<rtc lang="grc" translate="no">στῆτ' ἐλελιχθέντες καὶ ἀμύνετε νηλεὲς ἦμαρ
<rtc lang="grc" translate="no">Αἴανθ', ὃς βελέεσσι βιάζεται, οὐδέ ἕ φημι
<rtc lang="grc" translate="no">φεύξεσθ' ἐκ πολέμοιο δυσηχέος: ἀλλὰ μάλ' ἄντην
<rtc lang="grc" translate="no">ἵστασθ' ἀμφ' Αἴαντα μέγαν Τελαμώνιον υἱόν.</ruby>

<ruby><rtc lang="grc" translate="no">ὣς ἔφατ' Εὐρύπυλος βεβλημένος: οἳ δὲ παρ' αὐτὸν
<rtc lang="grc" translate="no">πλησίοι ἔστησαν σάκε' ὤμοισι κλίναντες
<rtc lang="grc" translate="no">δούρατ' ἀνασχόμενοι: τῶν δ' ἀντίος ἤλυθεν Αἴας.
<rtc lang="grc" translate="no">στῆ δὲ μεταστρεφθείς, ἐπεὶ ἵκετο ἔθνος ἑταίρων.</ruby>

<ruby><rtc lang="grc" translate="no">ὣς οἳ μὲν μάρναντο δέμας πυρὸς αἰθομένοιο:
<rtc lang="grc" translate="no">Νέστορα δ' ἐκ πολέμοιο φέρον Νηλήϊαι ἵπποι
<rtc lang="grc" translate="no">ἱδρῶσαι, ἦγον δὲ Μαχάονα ποιμένα λαῶν.
<rtc lang="grc" translate="no">τὸν δὲ ἰδὼν ἐνόησε ποδάρκης δῖος Ἀχιλλεύς:
<rtc lang="grc" translate="no">ἑστήκει γὰρ ἐπὶ πρυμνῇ μεγακήτεϊ νηὶ̈
<rtc lang="grc" translate="no">εἰσορόων πόνον αἰπὺν ἰῶκά τε δακρυόεσσαν.
<rtc lang="grc" translate="no">αἶψα δ' ἑταῖρον ἑὸν Πατροκλῆα προσέειπε
<rtc lang="grc" translate="no">φθεγξάμενος παρὰ νηός: ὃ δὲ κλισίηθεν ἀκούσας
<rtc lang="grc" translate="no">ἔκμολεν ἶσος Ἄρηϊ, κακοῦ δ' ἄρα οἱ πέλεν ἀρχή.
<rtc lang="grc" translate="no">τὸν πρότερος προσέειπε Μενοιτίου ἄλκιμος υἱός:
<rtc lang="grc" translate="no">τίπτέ με κικλήσκεις Ἀχιλεῦ; τί δέ σε χρεὼ ἐμεῖο;
<rtc lang="grc" translate="no">τὸν δ' ἀπαμειβόμενος προσέφη πόδας ὠκὺς Ἀχιλλεύς:
<rtc lang="grc" translate="no">δῖε Μενοιτιάδη τῷ ἐμῷ κεχαρισμένε θυμῷ
<rtc lang="grc" translate="no">νῦν ὀί̈ω περὶ γούνατ' ἐμὰ στήσεσθαι Ἀχαιοὺς
<rtc lang="grc" translate="no">λισσομένους: χρειὼ γὰρ ἱκάνεται οὐκέτ' ἀνεκτός.
<rtc lang="grc" translate="no">ἀλλ' ἴθι νῦν Πάτροκλε Διὶ̈ φίλε Νέστορ' ἔρειο
<rtc lang="grc" translate="no">ὅν τινα τοῦτον ἄγει βεβλημένον ἐκ πολέμοιο:
<rtc lang="grc" translate="no">ἤτοι μὲν τά γ' ὄπισθε Μαχάονι πάντα ἔοικε
<rtc lang="grc" translate="no">τῷ Ἀσκληπιάδῃ, ἀτὰρ οὐκ ἴδον ὄμματα φωτός:
<rtc lang="grc" translate="no">ἵπποι γάρ με παρήϊξαν πρόσσω μεμαυῖαι.</ruby>

<ruby><rtc lang="grc" translate="no">ὣς φάτο, Πάτροκλος δὲ φίλῳ ἐπεπείθεθ' ἑταίρῳ,
<rtc lang="grc" translate="no">βῆ δὲ θέειν παρά τε κλισίας καὶ νῆας Ἀχαιῶν.</ruby>

<ruby><rtc lang="grc" translate="no">οἳ δ' ὅτε δὴ κλισίην Νηληϊάδεω ἀφίκοντο,
<rtc lang="grc" translate="no">αὐτοὶ μέν ῥ' ἀπέβησαν ἐπὶ χθόνα πουλυβότειραν,
<rtc lang="grc" translate="no">ἵππους δ' Εὐρυμέδων θεράπων λύε τοῖο γέροντος
<rtc lang="grc" translate="no">ἐξ ὀχέων: τοὶ δ' ἱδρῶ ἀπεψύχοντο χιτώνων
<rtc lang="grc" translate="no">στάντε ποτὶ πνοιὴν παρὰ θῖν' ἁλός: αὐτὰρ ἔπειτα
<rtc lang="grc" translate="no">ἐς κλισίην ἐλθόντες ἐπὶ κλισμοῖσι κάθιζον.
<rtc lang="grc" translate="no">τοῖσι δὲ τεῦχε κυκειῶ ἐϋπλόκαμος Ἑκαμήδη,
<rtc lang="grc" translate="no">τὴν ἄρετ' ἐκ Τενέδοιο γέρων, ὅτε πέρσεν Ἀχιλλεύς,
<rtc lang="grc" translate="no">θυγατέρ' Ἀρσινόου μεγαλήτορος, ἥν οἱ Ἀχαιοὶ
<rtc lang="grc" translate="no">ἔξελον οὕνεκα βουλῇ ἀριστεύεσκεν ἁπάντων.
<rtc lang="grc" translate="no">ἥ σφωϊν πρῶτον μὲν ἐπιπροί̈ηλε τράπεζαν
<rtc lang="grc" translate="no">καλὴν κυανόπεζαν ἐύ̈ξοον, αὐτὰρ ἐπ' αὐτῆς
<rtc lang="grc" translate="no">χάλκειον κάνεον, ἐπὶ δὲ κρόμυον ποτῷ ὄψον,
<rtc lang="grc" translate="no">ἠδὲ μέλι χλωρόν, παρὰ δ' ἀλφίτου ἱεροῦ ἀκτήν,
<rtc lang="grc" translate="no">πὰρ δὲ δέπας περικαλλές, ὃ οἴκοθεν ἦγ' ὁ γεραιός,
<rtc lang="grc" translate="no">χρυσείοις ἥλοισι πεπαρμένον: οὔατα δ' αὐτοῦ
<rtc lang="grc" translate="no">τέσσαρ' ἔσαν, δοιαὶ δὲ πελειάδες ἀμφὶς ἕκαστον
<rtc lang="grc" translate="no">χρύσειαι νεμέθοντο, δύω δ' ὑπὸ πυθμένες ἦσαν.
<rtc lang="grc" translate="no">ἄλλος μὲν μογέων ἀποκινήσασκε τραπέζης
<rtc lang="grc" translate="no">πλεῖον ἐόν, Νέστωρ δ' ὁ γέρων ἀμογητὶ ἄειρεν.
<rtc lang="grc" translate="no">ἐν τῷ ῥά σφι κύκησε γυνὴ ἐϊκυῖα θεῇσιν
<rtc lang="grc" translate="no">οἴνῳ Πραμνείῳ, ἐπὶ δ' αἴγειον κνῆ τυρὸν
<rtc lang="grc" translate="no">κνήστι χαλκείῃ, ἐπὶ δ' ἄλφιτα λευκὰ πάλυνε,
<rtc lang="grc" translate="no">πινέμεναι δ' ἐκέλευσεν, ἐπεί ῥ' ὥπλισσε κυκειῶ.
<rtc lang="grc" translate="no">τὼ δ' ἐπεὶ οὖν πίνοντ' ἀφέτην πολυκαγκέα δίψαν
<rtc lang="grc" translate="no">μύθοισιν τέρποντο πρὸς ἀλλήλους ἐνέποντες,
<rtc lang="grc" translate="no">Πάτροκλος δὲ θύρῃσιν ἐφίστατο ἰσόθεος φώς.
<rtc lang="grc" translate="no">τὸν δὲ ἰδὼν ὁ γεραιὸς ἀπὸ θρόνου ὦρτο φαεινοῦ,
<rtc lang="grc" translate="no">ἐς δ' ἄγε χειρὸς ἑλών, κατὰ δ' ἑδριάασθαι ἄνωγε.
<rtc lang="grc" translate="no">Πάτροκλος δ' ἑτέρωθεν ἀναίνετο εἶπέ τε μῦθον:
<rtc lang="grc" translate="no">οὐχ ἕδος ἐστὶ γεραιὲ διοτρεφές, οὐδέ με πείσεις.
<rtc lang="grc" translate="no">αἰδοῖος νεμεσητὸς ὅ με προέηκε πυθέσθαι
<rtc lang="grc" translate="no">ὅν τινα τοῦτον ἄγεις βεβλημένον: ἀλλὰ καὶ αὐτὸς
<rtc lang="grc" translate="no">γιγνώσκω, ὁρόω δὲ Μαχάονα ποιμένα λαῶν.
<rtc lang="grc" translate="no">νῦν δὲ ἔπος ἐρέων πάλιν ἄγγελος εἶμ' Ἀχιλῆϊ.
<rtc lang="grc" translate="no">εὖ δὲ σὺ οἶσθα γεραιὲ διοτρεφές, οἷος ἐκεῖνος
<rtc lang="grc" translate="no">δεινὸς ἀνήρ: τάχα κεν καὶ ἀναίτιον αἰτιόῳτο.</ruby>

<ruby><rtc lang="grc" translate="no">τὸν δ' ἠμείβετ' ἔπειτα Γερήνιος ἱππότα Νέστωρ:
<rtc lang="grc" translate="no">τίπτε τὰρ ὧδ' Ἀχιλεὺς ὀλοφύρεται υἷας Ἀχαιῶν,
<rtc lang="grc" translate="no">ὅσσοι δὴ βέλεσιν βεβλήαται; οὐδέ τι οἶδε
<rtc lang="grc" translate="no">πένθεος, ὅσσον ὄρωρε κατὰ στρατόν: οἳ γὰρ ἄριστοι
<rtc lang="grc" translate="no">ἐν νηυσὶν κέαται βεβλημένοι οὐτάμενοί τε.
<rtc lang="grc" translate="no">βέβληται μὲν ὃ Τυδεί̈δης κρατερὸς Διομήδης,
<rtc lang="grc" translate="no">οὔτασται δ' Ὀδυσεὺς δουρὶ κλυτὸς ἠδ' Ἀγαμέμνων:
<rtc lang="grc" translate="no">βέβληται δὲ καὶ Εὐρύπυλος κατὰ μηρὸν ὀϊστῷ:
<rtc lang="grc" translate="no">τοῦτον δ' ἄλλον ἐγὼ νέον ἤγαγον ἐκ πολέμοιο
<rtc lang="grc" translate="no">ἰῷ ἀπὸ νευρῆς βεβλημένον. αὐτὰρ Ἀχιλλεὺς
<rtc lang="grc" translate="no">ἐσθλὸς ἐὼν Δαναῶν οὐ κήδεται οὐδ' ἐλεαίρει.
<rtc lang="grc" translate="no">ἦ μένει εἰς ὅ κε δὴ νῆες θοαὶ ἄγχι θαλάσσης
<rtc lang="grc" translate="no">Ἀργείων ἀέκητι πυρὸς δηί̈οιο θέρωνται,
<rtc lang="grc" translate="no">αὐτοί τε κτεινώμεθ' ἐπισχερώ; οὐ γὰρ ἐμὴ ἲς
<rtc lang="grc" translate="no">ἔσθ' οἵη πάρος ἔσκεν ἐνὶ γναμπτοῖσι μέλεσσιν.
<rtc lang="grc" translate="no">εἴθ' ὣς ἡβώοιμι βίη δέ μοι ἔμπεδος εἴη
<rtc lang="grc" translate="no">ὡς ὁπότ' Ἠλείοισι καὶ ἡμῖν νεῖκος ἐτύχθη
<rtc lang="grc" translate="no">ἀμφὶ βοηλασίῃ, ὅτ' ἐγὼ κτάνον Ἰτυμονῆα
<rtc lang="grc" translate="no">ἐσθλὸν Ὑπειροχίδην, ὃς ἐν Ἤλιδι ναιετάασκε,
<rtc lang="grc" translate="no">ῥύσι' ἐλαυνόμενος: ὃ δ' ἀμύνων ᾗσι βόεσσιν
<rtc lang="grc" translate="no">ἔβλητ' ἐν πρώτοισιν ἐμῆς ἀπὸ χειρὸς ἄκοντι,
<rtc lang="grc" translate="no">κὰδ δ' ἔπεσεν, λαοὶ δὲ περίτρεσαν ἀγροιῶται.
<rtc lang="grc" translate="no">ληί̈δα δ' ἐκ πεδίου συνελάσσαμεν ἤλιθα πολλὴν
<rtc lang="grc" translate="no">πεντήκοντα βοῶν ἀγέλας, τόσα πώεα οἰῶν,
<rtc lang="grc" translate="no">τόσσα συῶν συβόσια, τόσ' αἰπόλια πλατέ' αἰγῶν,
<rtc lang="grc" translate="no">ἵππους δὲ ξανθὰς ἑκατὸν καὶ πεντήκοντα
<rtc lang="grc" translate="no">πάσας θηλείας, πολλῇσι δὲ πῶλοι ὑπῆσαν.
<rtc lang="grc" translate="no">καὶ τὰ μὲν ἠλασάμεσθα Πύλον Νηλήϊον εἴσω
<rtc lang="grc" translate="no">ἐννύχιοι προτὶ ἄστυ: γεγήθει δὲ φρένα Νηλεύς,
<rtc lang="grc" translate="no">οὕνεκά μοι τύχε πολλὰ νέῳ πόλεμον δὲ κιόντι.
<rtc lang="grc" translate="no">κήρυκες δ' ἐλίγαινον ἅμ' ἠοῖ φαινομένηφι
<rtc lang="grc" translate="no">τοὺς ἴμεν οἷσι χρεῖος ὀφείλετ' ἐν Ἤλιδι δίῃ:
<rtc lang="grc" translate="no">οἳ δὲ συναγρόμενοι Πυλίων ἡγήτορες ἄνδρες
<rtc lang="grc" translate="no">δαίτρευον: πολέσιν γὰρ Ἐπειοὶ χρεῖος ὄφειλον,
<rtc lang="grc" translate="no">ὡς ἡμεῖς παῦροι κεκακωμένοι ἐν Πύλῳ ἦμεν:
<rtc lang="grc" translate="no">ἐλθὼν γάρ ῥ' ἐκάκωσε βίη Ἡρακληείη
<rtc lang="grc" translate="no">τῶν προτέρων ἐτέων, κατὰ δ' ἔκταθεν ὅσσοι ἄριστοι:
<rtc lang="grc" translate="no">δώδεκα γὰρ Νηλῆος ἀμύμονος υἱέες ἦμεν:
<rtc lang="grc" translate="no">τῶν οἶος λιπόμην, οἳ δ' ἄλλοι πάντες ὄλοντο.
<rtc lang="grc" translate="no">ταῦθ' ὑπερηφανέοντες Ἐπειοὶ χαλκοχίτωνες
<rtc lang="grc" translate="no">ἡμέας ὑβρίζοντες ἀτάσθαλα μηχανόωντο.
<rtc lang="grc" translate="no">ἐκ δ' ὃ γέρων ἀγέλην τε βοῶν καὶ πῶϋ μέγ' οἰῶν
<rtc lang="grc" translate="no">εἵλετο κρινάμενος τριηκόσι' ἠδὲ νομῆας.
<rtc lang="grc" translate="no">καὶ γὰρ τῷ χρεῖος μέγ' ὀφείλετ' ἐν Ἤλιδι δίῃ
<rtc lang="grc" translate="no">τέσσαρες ἀθλοφόροι ἵπποι αὐτοῖσιν ὄχεσφιν
<rtc lang="grc" translate="no">ἐλθόντες μετ' ἄεθλα: περὶ τρίποδος γὰρ ἔμελλον
<rtc lang="grc" translate="no">θεύσεσθαι: τοὺς δ' αὖθι ἄναξ ἀνδρῶν Αὐγείας
<rtc lang="grc" translate="no">κάσχεθε, τὸν δ' ἐλατῆρ' ἀφίει ἀκαχήμενον ἵππων.
<rtc lang="grc" translate="no">τῶν ὃ γέρων ἐπέων κεχολωμένος ἠδὲ καὶ ἔργων
<rtc lang="grc" translate="no">ἐξέλετ' ἄσπετα πολλά: τὰ δ' ἄλλ' ἐς δῆμον ἔδωκε
<rtc lang="grc" translate="no">δαιτρεύειν, μή τίς οἱ ἀτεμβόμενος κίοι ἴσης.
<rtc lang="grc" translate="no">ἡμεῖς μὲν τὰ ἕκαστα διείπομεν, ἀμφί τε ἄστυ
<rtc lang="grc" translate="no">ἕρδομεν ἱρὰ θεοῖς: οἳ δὲ τρίτῳ ἤματι πάντες
<rtc lang="grc" translate="no">ἦλθον ὁμῶς αὐτοί τε πολεῖς καὶ μώνυχες ἵπποι
<rtc lang="grc" translate="no">πανσυδίῃ: μετὰ δέ σφι Μολίονε θωρήσσοντο
<rtc lang="grc" translate="no">παῖδ' ἔτ' ἐόντ', οὔ πω μάλα εἰδότε θούριδος ἀλκῆς.
<rtc lang="grc" translate="no">ἔστι δέ τις Θρυόεσσα πόλις αἰπεῖα κολώνη
<rtc lang="grc" translate="no">τηλοῦ ἐπ' Ἀλφειῷ, νεάτη Πύλου ἠμαθόεντος:
<rtc lang="grc" translate="no">τὴν ἀμφεστρατόωντο διαρραῖσαι μεμαῶτες.
<rtc lang="grc" translate="no">ἀλλ' ὅτε πᾶν πεδίον μετεκίαθον, ἄμμι δ' Ἀθήνη
<rtc lang="grc" translate="no">ἄγγελος ἦλθε θέουσ' ἀπ' Ὀλύμπου θωρήσσεσθαι
<rtc lang="grc" translate="no">ἔννυχος, οὐδ' ἀέκοντα Πύλον κάτα λαὸν ἄγειρεν
<rtc lang="grc" translate="no">ἀλλὰ μάλ' ἐσσυμένους πολεμίζειν. οὐδέ με Νηλεὺς
<rtc lang="grc" translate="no">εἴα θωρήσσεσθαι, ἀπέκρυψεν δέ μοι ἵππους:
<rtc lang="grc" translate="no">οὐ γάρ πώ τί μ' ἔφη ἴδμεν πολεμήϊα ἔργα.
<rtc lang="grc" translate="no">ἀλλὰ καὶ ὧς ἱππεῦσι μετέπρεπον ἡμετέροισι
<rtc lang="grc" translate="no">καὶ πεζός περ ἐών, ἐπεὶ ὧς ἄγε νεῖκος Ἀθήνη.
<rtc lang="grc" translate="no">ἔστι δέ τις ποταμὸς Μινυήϊος εἰς ἅλα βάλλων
<rtc lang="grc" translate="no">ἐγγύθεν Ἀρήνης, ὅθι μείναμεν Ἠῶ δῖαν
<rtc lang="grc" translate="no">ἱππῆες Πυλίων, τὰ δ' ἐπέρρεον ἔθνεα πεζῶν.
<rtc lang="grc" translate="no">ἔνθεν πανσυδίῃ σὺν τεύχεσι θωρηχθέντες
<rtc lang="grc" translate="no">ἔνδιοι ἱκόμεσθ' ἱερὸν ῥόον Ἀλφειοῖο.
<rtc lang="grc" translate="no">ἔνθα Διὶ ῥέξαντες ὑπερμενεῖ ἱερὰ καλά,
<rtc lang="grc" translate="no">ταῦρον δ' Ἀλφειῷ, ταῦρον δὲ Ποσειδάωνι,
<rtc lang="grc" translate="no">αὐτὰρ Ἀθηναίη γλαυκώπιδι βοῦν ἀγελαίην,
<rtc lang="grc" translate="no">δόρπον ἔπειθ' ἑλόμεσθα κατὰ στρατὸν ἐν τελέεσσι,
<rtc lang="grc" translate="no">καὶ κατεκοιμήθημεν ἐν ἔντεσιν οἷσιν ἕκαστος
<rtc lang="grc" translate="no">ἀμφὶ ῥοὰς ποταμοῖο. ἀτὰρ μεγάθυμοι Ἐπειοὶ
<rtc lang="grc" translate="no">ἀμφέσταν δὴ ἄστυ διαρραῖσαι μεμαῶτες:
<rtc lang="grc" translate="no">ἀλλά σφι προπάροιθε φάνη μέγα ἔργον Ἄρηος:
<rtc lang="grc" translate="no">εὖτε γὰρ ἠέλιος φαέθων ὑπερέσχεθε γαίης,
<rtc lang="grc" translate="no">συμφερόμεσθα μάχῃ Διί τ' εὐχόμενοι καὶ Ἀθήνῃ.
<rtc lang="grc" translate="no">ἀλλ' ὅτε δὴ Πυλίων καὶ Ἐπειῶν ἔπλετο νεῖκος,
<rtc lang="grc" translate="no">πρῶτος ἐγὼν ἕλον ἄνδρα, κόμισσα δὲ μώνυχας ἵππους,
<rtc lang="grc" translate="no">Μούλιον αἰχμητήν: γαμβρὸς δ' ἦν Αὐγείαο,
<rtc lang="grc" translate="no">πρεσβυτάτην δὲ θύγατρ' εἶχε ξανθὴν Ἀγαμήδην,
<rtc lang="grc" translate="no">ἣ τόσα φάρμακα ᾔδη ὅσα τρέφει εὐρεῖα χθών.
<rtc lang="grc" translate="no">τὸν μὲν ἐγὼ προσιόντα βάλον χαλκήρεϊ δουρί,
<rtc lang="grc" translate="no">ἤριπε δ' ἐν κονίῃσιν: ἐγὼ δ' ἐς δίφρον ὀρούσας
<rtc lang="grc" translate="no">στῆν ῥα μετὰ προμάχοισιν: ἀτὰρ μεγάθυμοι Ἐπειοὶ
<rtc lang="grc" translate="no">ἔτρεσαν ἄλλυδις ἄλλος, ἐπεὶ ἴδον ἄνδρα πεσόντα
<rtc lang="grc" translate="no">ἡγεμόν' ἱππήων, ὃς ἀριστεύεσκε μάχεσθαι.
<rtc lang="grc" translate="no">αὐτὰρ ἐγὼν ἐπόρουσα κελαινῇ λαίλαπι ἶσος,
<rtc lang="grc" translate="no">πεντήκοντα δ' ἕλον δίφρους, δύο δ' ἀμφὶς ἕκαστον
<rtc lang="grc" translate="no">φῶτες ὀδὰξ ἕλον οὖδας ἐμῷ ὑπὸ δουρὶ δαμέντες.
<rtc lang="grc" translate="no">καί νύ κεν Ἀκτορίωνε Μολίονε παῖδ' ἀλάπαξα,
<rtc lang="grc" translate="no">εἰ μή σφωε πατὴρ εὐρὺ κρείων ἐνοσίχθων
<rtc lang="grc" translate="no">ἐκ πολέμου ἐσάωσε καλύψας ἠέρι πολλῇ.
<rtc lang="grc" translate="no">ἔνθα Ζεὺς Πυλίοισι μέγα κράτος ἐγγυάλιξε:
<rtc lang="grc" translate="no">τόφρα γὰρ οὖν ἑπόμεσθα διὰ σπιδέος πεδίοιο
<rtc lang="grc" translate="no">κτείνοντές τ' αὐτοὺς ἀνά τ' ἔντεα καλὰ λέγοντες,
<rtc lang="grc" translate="no">ὄφρ' ἐπὶ Βουπρασίου πολυπύρου βήσαμεν ἵππους
<rtc lang="grc" translate="no">πέτρης τ' Ὠλενίης, καὶ Ἀλησίου ἔνθα κολώνη
<rtc lang="grc" translate="no">κέκληται: ὅθεν αὖτις ἀπέτραπε λαὸν Ἀθήνη.
<rtc lang="grc" translate="no">ἔνθ' ἄνδρα κτείνας πύματον λίπον: αὐτὰρ Ἀχαιοὶ
<rtc lang="grc" translate="no">ἂψ ἀπὸ Βουπρασίοιο Πύλονδ' ἔχον ὠκέας ἵππους,
<rtc lang="grc" translate="no">πάντες δ' εὐχετόωντο θεῶν Διὶ Νέστορί τ' ἀνδρῶν.
<rtc lang="grc" translate="no">ὣς ἔον, εἴ ποτ' ἔον γε, μετ' ἀνδράσιν. αὐτὰρ Ἀχιλλεὺς
<rtc lang="grc" translate="no">οἶος τῆς ἀρετῆς ἀπονήσεται: ἦ τέ μιν οἴω
<rtc lang="grc" translate="no">πολλὰ μετακλαύσεσθαι ἐπεί κ' ἀπὸ λαὸς ὄληται.
<rtc lang="grc" translate="no">ὦ πέπον ἦ μὲν σοί γε Μενοίτιος ὧδ' ἐπέτελλεν
<rtc lang="grc" translate="no">ἤματι τῷ ὅτε σ' ἐκ Φθίης Ἀγαμέμνονι πέμπε,
<rtc lang="grc" translate="no">νῶϊ δέ τ' ἔνδον ἐόντες ἐγὼ καὶ δῖος Ὀδυσσεὺς
<rtc lang="grc" translate="no">πάντα μάλ' ἐν μεγάροις ἠκούομεν ὡς ἐπέτελλε.
<rtc lang="grc" translate="no">Πηλῆος δ' ἱκόμεσθα δόμους εὖ ναιετάοντας
<rtc lang="grc" translate="no">λαὸν ἀγείροντες κατ' Ἀχαιί̈δα πουλυβότειραν.
<rtc lang="grc" translate="no">ἔνθα δ' ἔπειθ' ἥρωα Μενοίτιον εὕρομεν ἔνδον
<rtc lang="grc" translate="no">ἠδὲ σέ, πὰρ δ' Ἀχιλῆα: γέρων δ' ἱππηλάτα Πηλεὺς
<rtc lang="grc" translate="no">πίονα μηρία καῖε βοὸς Διὶ τερπικεραύνῳ
<rtc lang="grc" translate="no">αὐλῆς ἐν χόρτῳ: ἔχε δὲ χρύσειον ἄλεισον
<rtc lang="grc" translate="no">σπένδων αἴθοπα οἶνον ἐπ' αἰθομένοις ἱεροῖσι.
<rtc lang="grc" translate="no">σφῶϊ μὲν ἀμφὶ βοὸς ἕπετον κρέα, νῶϊ δ' ἔπειτα
<rtc lang="grc" translate="no">στῆμεν ἐνὶ προθύροισι: ταφὼν δ' ἀνόρουσεν Ἀχιλλεύς,
<rtc lang="grc" translate="no">ἐς δ' ἄγε χειρὸς ἑλών, κατὰ δ' ἑδριάασθαι ἄνωγε,
<rtc lang="grc" translate="no">ξείνιά τ' εὖ παρέθηκεν, ἅ τε ξείνοις θέμις ἐστίν.
<rtc lang="grc" translate="no">αὐτὰρ ἐπεὶ τάρπημεν ἐδητύος ἠδὲ ποτῆτος,
<rtc lang="grc" translate="no">ἦρχον ἐγὼ μύθοιο κελεύων ὔμμ' ἅμ' ἕπεσθαι:
<rtc lang="grc" translate="no">σφὼ δὲ μάλ' ἠθέλετον, τὼ δ' ἄμφω πόλλ' ἐπέτελλον.
<rtc lang="grc" translate="no">Πηλεὺς μὲν ᾧ παιδὶ γέρων ἐπέτελλ' Ἀχιλῆϊ
<rtc lang="grc" translate="no">αἰὲν ἀριστεύειν καὶ ὑπείροχον ἔμμεναι ἄλλων:
<rtc lang="grc" translate="no">σοὶ δ' αὖθ' ὧδ' ἐπέτελλε Μενοίτιος Ἄκτορος υἱός:
<rtc lang="grc" translate="no">τέκνον ἐμὸν γενεῇ μὲν ὑπέρτερός ἐστιν Ἀχιλλεύς,
<rtc lang="grc" translate="no">πρεσβύτερος δὲ σύ ἐσσι: βίῃ δ' ὅ γε πολλὸν ἀμείνων.
<rtc lang="grc" translate="no">ἀλλ' εὖ οἱ φάσθαι πυκινὸν ἔπος ἠδ' ὑποθέσθαι
<rtc lang="grc" translate="no">καί οἱ σημαίνειν: ὃ δὲ πείσεται εἰς ἀγαθόν περ.
<rtc lang="grc" translate="no">ὣς ἐπέτελλ' ὃ γέρων, σὺ δὲ λήθεαι: ἀλλ' ἔτι καὶ νῦν
<rtc lang="grc" translate="no">ταῦτ' εἴποις Ἀχιλῆϊ δαί̈φρονι αἴ κε πίθηται.
<rtc lang="grc" translate="no">τίς δ' οἶδ' εἴ κέν οἱ σὺν δαίμονι θυμὸν ὀρίναις
<rtc lang="grc" translate="no">παρειπών; ἀγαθὴ δὲ παραίφασίς ἐστιν ἑταίρου.
<rtc lang="grc" translate="no">εἰ δέ τινα φρεσὶν ᾗσι θεοπροπίην ἀλεείνει
<rtc lang="grc" translate="no">καί τινά οἱ πὰρ Ζηνὸς ἐπέφραδε πότνια μήτηρ,
<rtc lang="grc" translate="no">ἀλλὰ σέ περ προέτω, ἅμα δ' ἄλλος λαὸς ἑπέσθω
<rtc lang="grc" translate="no">Μυρμιδόνων, αἴ κέν τι φόως Δαναοῖσι γένηαι:
<rtc lang="grc" translate="no">καί τοι τεύχεα καλὰ δότω πόλεμον δὲ φέρεσθαι,
<rtc lang="grc" translate="no">αἴ κέ σε τῷ εἴσκοντες ἀπόσχωνται πολέμοιο
<rtc lang="grc" translate="no">Τρῶες, ἀναπνεύσωσι δ' ἀρήϊοι υἷες Ἀχαιῶν
<rtc lang="grc" translate="no">τειρόμενοι: ὀλίγη δέ τ' ἀνάπνευσις πολέμοιο.
<rtc lang="grc" translate="no">ῥεῖα δέ κ' ἀκμῆτες κεκμηότας ἄνδρας ἀϋτῇ
<rtc lang="grc" translate="no">ὤσαισθε προτὶ ἄστυ νεῶν ἄπο καὶ κλισιάων.</ruby>

<ruby><rtc lang="grc" translate="no">ὣς φάτο, τῷ δ' ἄρα θυμὸν ἐνὶ στήθεσσιν ὄρινε,
<rtc lang="grc" translate="no">βῆ δὲ θέειν παρὰ νῆας ἐπ' Αἰακίδην Ἀχιλῆα.
<rtc lang="grc" translate="no">ἀλλ' ὅτε δὴ κατὰ νῆας Ὀδυσσῆος θείοιο
<rtc lang="grc" translate="no">ἷξε θέων Πάτροκλος, ἵνά σφ' ἀγορή τε θέμις τε
<rtc lang="grc" translate="no">ἤην, τῇ δὴ καί σφι θεῶν ἐτετεύχατο βωμοί,
<rtc lang="grc" translate="no">ἔνθά οἱ Εὐρύπυλος βεβλημένος ἀντεβόλησε
<rtc lang="grc" translate="no">διογενὴς Εὐαιμονίδης κατὰ μηρὸν ὀϊστῷ
<rtc lang="grc" translate="no">σκάζων ἐκ πολέμου: κατὰ δὲ νότιος ῥέεν ἱδρὼς
<rtc lang="grc" translate="no">ὤμων καὶ κεφαλῆς, ἀπὸ δ' ἕλκεος ἀργαλέοιο
<rtc lang="grc" translate="no">αἷμα μέλαν κελάρυζε: νόος γε μὲν ἔμπεδος ἦεν.
<rtc lang="grc" translate="no">τὸν δὲ ἰδὼν ᾤκτειρε Μενοιτίου ἄλκιμος υἱός,
<rtc lang="grc" translate="no">καί ῥ' ὀλοφυρόμενος ἔπεα πτερόεντα προσηύδα:
<rtc lang="grc" translate="no">ἆ δειλοὶ Δαναῶν ἡγήτορες ἠδὲ μέδοντες
<rtc lang="grc" translate="no">ὣς ἄρ' ἐμέλλετε τῆλε φίλων καὶ πατρίδος αἴης
<rtc lang="grc" translate="no">ἄσειν ἐν Τροίῃ ταχέας κύνας ἀργέτι δημῷ.
<rtc lang="grc" translate="no">ἀλλ' ἄγε μοι τόδε εἰπὲ διοτρεφὲς Εὐρύπυλ' ἥρως,
<rtc lang="grc" translate="no">ἤ ῥ' ἔτι που σχήσουσι πελώριον Ἕκτορ' Ἀχαιοί,
<rtc lang="grc" translate="no">ἦ ἤδη φθίσονται ὑπ' αὐτοῦ δουρὶ δαμέντες;
<rtc lang="grc" translate="no">τὸν δ' αὖτ' Εὐρύπυλος βεβλημένος ἀντίον ηὔδα:
<rtc lang="grc" translate="no">οὐκέτι διογενὲς Πατρόκλεες ἄλκαρ Ἀχαιῶν
<rtc lang="grc" translate="no">ἔσσεται, ἀλλ' ἐν νηυσὶ μελαίνῃσιν πεσέονται.
<rtc lang="grc" translate="no">οἳ μὲν γὰρ δὴ πάντες, ὅσοι πάρος ἦσαν ἄριστοι,
<rtc lang="grc" translate="no">ἐν νηυσὶν κέαται βεβλημένοι οὐτάμενοί τε
<rtc lang="grc" translate="no">χερσὶν ὕπο Τρώων: τῶν δὲ σθένος ὄρνυται αἰέν.
<rtc lang="grc" translate="no">ἀλλ' ἐμὲ μὲν σὺ σάωσον ἄγων ἐπὶ νῆα μέλαιναν,
<rtc lang="grc" translate="no">μηροῦ δ' ἔκταμ' ὀϊστόν, ἀπ' αὐτοῦ δ' αἷμα κελαινὸν
<rtc lang="grc" translate="no">νίζ' ὕδατι λιαρῷ, ἐπὶ δ' ἤπια φάρμακα πάσσε
<rtc lang="grc" translate="no">ἐσθλά, τά σε προτί φασιν Ἀχιλλῆος δεδιδάχθαι,
<rtc lang="grc" translate="no">ὃν Χείρων ἐδίδαξε δικαιότατος Κενταύρων.
<rtc lang="grc" translate="no">ἰητροὶ μὲν γὰρ Ποδαλείριος ἠδὲ Μαχάων
<rtc lang="grc" translate="no">τὸν μὲν ἐνὶ κλισίῃσιν ὀί̈ομαι ἕλκος ἔχοντα
<rtc lang="grc" translate="no">χρηί̈ζοντα καὶ αὐτὸν ἀμύμονος ἰητῆρος
<rtc lang="grc" translate="no">κεῖσθαι: ὃ δ' ἐν πεδίῳ Τρώων μένει ὀξὺν Ἄρηα.</ruby>

<ruby><rtc lang="grc" translate="no">τὸν δ' αὖτε προσέειπε Μενοιτίου ἄλκιμος υἱός:
<rtc lang="grc" translate="no">πῶς τὰρ ἔοι τάδε ἔργα; τί ῥέξομεν Εὐρύπυλ' ἥρως;
<rtc lang="grc" translate="no">ἔρχομαι ὄφρ' Ἀχιλῆϊ δαί̈φρονι μῦθον ἐνίσπω
<rtc lang="grc" translate="no">ὃν Νέστωρ ἐπέτελλε Γερήνιος οὖρος Ἀχαιῶν:
<rtc lang="grc" translate="no">ἀλλ' οὐδ' ὧς περ σεῖο μεθήσω τειρομένοιο.</ruby>

<ruby><rtc lang="grc" translate="no">ἦ, καὶ ὑπὸ στέρνοιο λαβὼν ἄγε ποιμένα λαῶν
<rtc lang="grc" translate="no">ἐς κλισίην: θεράπων δὲ ἰδὼν ὑπέχευε βοείας.
<rtc lang="grc" translate="no">ἔνθά μιν ἐκτανύσας ἐκ μηροῦ τάμνε μαχαίρῃ
<rtc lang="grc" translate="no">ὀξὺ βέλος περιπευκές, ἀπ' αὐτοῦ δ' αἷμα κελαινὸν
<rtc lang="grc" translate="no">νίζ' ὕδατι λιαρῷ, ἐπὶ δὲ ῥίζαν βάλε πικρὴν
<rtc lang="grc" translate="no">χερσὶ διατρίψας ὀδυνήφατον, ἥ οἱ ἁπάσας
<rtc lang="grc" translate="no">ἔσχ' ὀδύνας: τὸ μὲν ἕλκος ἐτέρσετο, παύσατο δ' αἷμα.</ruby>
</ol>

<nav>
	<a href="#!/" rel="contents">Table of Contents</a>
	<a href="#!/iliad/book10/" rel="prev">Previous</a>
	<a href="#!/iliad/book12/" rel="next">Next</a>
</nav>
</section>
<!--#include file="../copyright.html" -->
</article>
