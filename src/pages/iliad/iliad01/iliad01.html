<nav>
	<a href="." rel="contents">Table of Contents</a>
</nav>
<article itemscope itemtype="http://schema.org/Book http://schema.org/PublicationVolume">
<meta itemprop="copyrightYear" content="1898"/>
<meta itemprop="volumeNumber" content="3"/>
<h2 itemprop="name">The Iliad</h2>
<u itemprop="author">Homer</u>

<section itemscope itemtype="http://schema.org/Book http://schema.org/PublicationIssue">
<meta itemprop="issueNumber" content="1"/>
<h3 itemprop="name">Book 1</h3>

<ol>
	<ruby>
		<rtc lang="grc" translate="no">μῆνιν ἄειδε θεὰ Πηληϊάδεω Ἀχιλῆος</ruby>
	<ruby>
		<rtc lang="grc" translate="no">οὐλομένην, ἣ μυρί' Ἀχαιοῖς ἄλγε' ἔθηκε,</ruby>
	<ruby>
		<rtc lang="grc" translate="no">πολλὰς δ' ἰφθίμους ψυχὰς Ἄϊδι προί̈αψεν</ruby>
	<ruby>
		<rtc lang="grc" translate="no">ἡρώων, αὐτοὺς δὲ ἑλώρια τεῦχε κύνεσσιν</ruby>
	<ruby>
		<rtc lang="grc" translate="no">οἰωνοῖσί τε πᾶσι, Διὸς δ' ἐτελείετο βουλή,</ruby>
	<ruby>
		<rtc lang="grc" translate="no">ἐξ οὗ δὴ τὰ πρῶτα διαστήτην ἐρίσαντε</ruby>
	<ruby>
		<rtc lang="grc" translate="no">Ἀτρεί̈δης τε ἄναξ ἀνδρῶν καὶ δῖος Ἀχιλλεύς.</ruby>
	<ruby>
		<rtc lang="grc" translate="no">τίς τ' ἄρ σφωε θεῶν ἔριδι ξυνέηκε μάχεσθαι;</ruby>
	<ruby>
		<rtc lang="grc" translate="no">Λητοῦς καὶ Διὸς υἱός: ὃ γὰρ βασιλῆϊ χολωθεὶς</ruby>
	<ruby>
		<rtc lang="grc" translate="no">νοῦσον ἀνὰ στρατὸν ὄρσε κακήν, ὀλέκοντο δὲ λαοί,</ruby>
	<ruby>
		<rtc lang="grc" translate="no">οὕνεκα τὸν Χρύσην ἠτίμασεν ἀρητῆρα</ruby>
	<ruby>
		<rtc lang="grc" translate="no">Ἀτρεί̈δης: ὃ γὰρ ἦλθε θοὰς ἐπὶ νῆας Ἀχαιῶν</ruby>
	<ruby>
		<rtc lang="grc" translate="no">λυσόμενός τε θύγατρα φέρων τ' ἀπερείσι' ἄποινα,</ruby>
	<ruby>
		<rtc lang="grc" translate="no">στέμματ' ἔχων ἐν χερσὶν ἑκηβόλου Ἀπόλλωνος</ruby>
	<ruby>
		<rtc lang="grc" translate="no">χρυσέῳ ἀνὰ σκήπτρῳ, καὶ λίσσετο πάντας Ἀχαιούς,</ruby>
	<ruby>
		<rtc lang="grc" translate="no">Ἀτρεί̈δα δὲ μάλιστα δύω, κοσμήτορε λαῶν:</ruby>
	<ruby>
		<rtc lang="grc" translate="no">Ἀτρεί̈δαι τε καὶ ἄλλοι ἐϋκνήμιδες Ἀχαιοί,</ruby>
	<ruby>
		<rtc lang="grc" translate="no">ὑμῖν μὲν θεοὶ δοῖεν Ὀλύμπια δώματ' ἔχοντες</ruby>
	<ruby>
		<rtc lang="grc" translate="no">ἐκπέρσαι Πριάμοιο πόλιν, εὖ δ' οἴκαδ' ἱκέσθαι:</ruby>
	<ruby>
		<rtc lang="grc" translate="no">παῖδα δ' ἐμοὶ λύσαιτε φίλην, τὰ δ' ἄποινα δέχεσθαι,</ruby>
	<ruby>
		<rtc lang="grc" translate="no">ἁζόμενοι Διὸς υἱὸν ἑκηβόλον Ἀπόλλωνα.</ruby>
	<ruby>
		<rtc lang="grc" translate="no">ἔνθ' ἄλλοι μὲν πάντες ἐπευφήμησαν Ἀχαιοὶ</ruby>
	<ruby>
		<rtc lang="grc" translate="no">αἰδεῖσθαί θ' ἱερῆα καὶ ἀγλαὰ δέχθαι ἄποινα:</ruby>
	<ruby>
		<rtc lang="grc" translate="no">ἀλλ' οὐκ Ἀτρεί̈δῃ Ἀγαμέμνονι ἥνδανε θυμῷ,</ruby>
	<ruby>
		<rtc lang="grc" translate="no">ἀλλὰ κακῶς ἀφίει, κρατερὸν δ' ἐπὶ μῦθον ἔτελλε:</ruby>
	<ruby>
		<rtc lang="grc" translate="no">μή σε γέρον κοίλῃσιν ἐγὼ παρὰ νηυσὶ κιχείω</ruby>
	<ruby>
		<rtc lang="grc" translate="no">ἢ νῦν δηθύνοντ' ἢ ὕστερον αὖτις ἰόντα,</ruby>
	<ruby>
		<rtc lang="grc" translate="no">μή νύ τοι οὐ χραίσμῃ σκῆπτρον καὶ στέμμα θεοῖο:</ruby>
	<ruby>
		<rtc lang="grc" translate="no">τὴν δ' ἐγὼ οὐ λύσω: πρίν μιν καὶ γῆρας ἔπεισιν</ruby>
	<ruby>
		<rtc lang="grc" translate="no">ἡμετέρῳ ἐνὶ οἴκῳ ἐν Ἄργεϊ τηλόθι πάτρης</ruby>
	<ruby>
		<rtc lang="grc" translate="no">ἱστὸν ἐποιχομένην καὶ ἐμὸν λέχος ἀντιόωσαν:</ruby>
	<ruby>
		<rtc lang="grc" translate="no">ἀλλ' ἴθι μή μ' ἐρέθιζε σαώτερος ὥς κε νέηαι.</ruby>
	<ruby>
		<rtc lang="grc" translate="no">ὣς ἔφατ', ἔδεισεν δ' ὃ γέρων καὶ ἐπείθετο μύθῳ:</ruby>
	<ruby>
		<rtc lang="grc" translate="no">βῆ δ' ἀκέων παρὰ θῖνα πολυφλοίσβοιο θαλάσσης:</ruby>
	<ruby>
		<rtc lang="grc" translate="no">πολλὰ δ' ἔπειτ' ἀπάνευθε κιὼν ἠρᾶθ' ὃ γεραιὸς</ruby>
	<ruby>
		<rtc lang="grc" translate="no">Ἀπόλλωνι ἄνακτι, τὸν ἠύ̈κομος τέκε Λητώ:</ruby>
	<ruby>
		<rtc lang="grc" translate="no">κλῦθί μευ ἀργυρότοξ', ὃς Χρύσην ἀμφιβέβηκας</ruby>
	<ruby>
		<rtc lang="grc" translate="no">Κίλλάν τε ζαθέην Τενέδοιό τε ἶφι ἀνάσσεις,</ruby>
	<ruby>
		<rtc lang="grc" translate="no">Σμινθεῦ εἴ ποτέ τοι χαρίεντ' ἐπὶ νηὸν ἔρεψα,</ruby>
	<ruby>
		<rtc lang="grc" translate="no">ἢ εἰ δή ποτέ τοι κατὰ πίονα μηρί' ἔκηα</ruby>
	<ruby>
		<rtc lang="grc" translate="no">ταύρων ἠδ' αἰγῶν, τὸ δέ μοι κρήηνον ἐέλδωρ:</ruby>
	<ruby>
		<rtc lang="grc" translate="no">τίσειαν Δαναοὶ ἐμὰ δάκρυα σοῖσι βέλεσσιν.</ruby>
	<ruby>
		<rtc lang="grc" translate="no">ὣς ἔφατ' εὐχόμενος, τοῦ δ' ἔκλυε Φοῖβος Ἀπόλλων,</ruby>
	<ruby>
		<rtc lang="grc" translate="no">βῆ δὲ κατ' Οὐλύμποιο καρήνων χωόμενος κῆρ,</ruby>
	<ruby>
		<rtc lang="grc" translate="no">τόξ' ὤμοισιν ἔχων ἀμφηρεφέα τε φαρέτρην:</ruby>
	<ruby>
		<rtc lang="grc" translate="no">ἔκλαγξαν δ' ἄρ' ὀϊστοὶ ἐπ' ὤμων χωομένοιο,</ruby>
	<ruby>
		<rtc lang="grc" translate="no">αὐτοῦ κινηθέντος: ὃ δ' ἤϊε νυκτὶ ἐοικώς.</ruby>
	<ruby>
		<rtc lang="grc" translate="no">ἕζετ' ἔπειτ' ἀπάνευθε νεῶν, μετὰ δ' ἰὸν ἕηκε:</ruby>
	<ruby>
		<rtc lang="grc" translate="no">δεινὴ δὲ κλαγγὴ γένετ' ἀργυρέοιο βιοῖο:</ruby>
	<ruby>
		<rtc lang="grc" translate="no">οὐρῆας μὲν πρῶτον ἐπῴχετο καὶ κύνας ἀργούς,</ruby>
	<ruby>
		<rtc lang="grc" translate="no">αὐτὰρ ἔπειτ' αὐτοῖσι βέλος ἐχεπευκὲς ἐφιεὶς</ruby>
	<ruby>
		<rtc lang="grc" translate="no">βάλλ': αἰεὶ δὲ πυραὶ νεκύων καίοντο θαμειαί.</ruby>
	<ruby>
		<rtc lang="grc" translate="no">ἐννῆμαρ μὲν ἀνὰ στρατὸν ᾤχετο κῆλα θεοῖο,</ruby>
	<ruby>
		<rtc lang="grc" translate="no">τῇ δεκάτῃ δ' ἀγορὴν δὲ καλέσσατο λαὸν Ἀχιλλεύς:</ruby>
	<ruby>
		<rtc lang="grc" translate="no">τῷ γὰρ ἐπὶ φρεσὶ θῆκε θεὰ λευκώλενος Ἥρη:</ruby>
	<ruby>
		<rtc lang="grc" translate="no">κήδετο γὰρ Δαναῶν, ὅτι ῥα θνήσκοντας ὁρᾶτο.</ruby>
	<ruby>
		<rtc lang="grc" translate="no">οἳ δ' ἐπεὶ οὖν ἤγερθεν ὁμηγερέες τε γένοντο,</ruby>
	<ruby>
		<rtc lang="grc" translate="no">τοῖσι δ' ἀνιστάμενος μετέφη πόδας ὠκὺς Ἀχιλλεύς:</ruby>
	<ruby>
		<rtc lang="grc" translate="no">Ἀτρεί̈δη νῦν ἄμμε παλιμπλαγχθέντας ὀί̈ω</ruby>
	<ruby>
		<rtc lang="grc" translate="no">ἂψ ἀπονοστήσειν, εἴ κεν θάνατόν γε φύγοιμεν,</ruby>
	<ruby>
		<rtc lang="grc" translate="no">εἰ δὴ ὁμοῦ πόλεμός τε δαμᾷ καὶ λοιμὸς Ἀχαιούς:</ruby>
	<ruby>
		<rtc lang="grc" translate="no">ἀλλ' ἄγε δή τινα μάντιν ἐρείομεν ἢ ἱερῆα</ruby>
	<ruby>
		<rtc lang="grc" translate="no">ἢ καὶ ὀνειροπόλον, καὶ γάρ τ' ὄναρ ἐκ Διός ἐστιν,</ruby>
	<ruby>
		<rtc lang="grc" translate="no">ὅς κ' εἴποι ὅ τι τόσσον ἐχώσατο Φοῖβος Ἀπόλλων,</ruby>
	<ruby>
		<rtc lang="grc" translate="no">εἴτ' ἄρ' ὅ γ' εὐχωλῆς ἐπιμέμφεται ἠδ' ἑκατόμβης,</ruby>
	<ruby>
		<rtc lang="grc" translate="no">αἴ κέν πως ἀρνῶν κνίσης αἰγῶν τε τελείων</ruby>
	<ruby>
		<rtc lang="grc" translate="no">βούλεται ἀντιάσας ἡμῖν ἀπὸ λοιγὸν ἀμῦναι.</ruby>
	<ruby>
		<rtc lang="grc" translate="no">ἤτοι ὅ γ' ὣς εἰπὼν κατ' ἄρ' ἕζετο: τοῖσι δ' ἀνέστη</ruby>
	<ruby>
		<rtc lang="grc" translate="no">Κάλχας Θεστορίδης οἰωνοπόλων ὄχ' ἄριστος,</ruby>
	<ruby>
		<rtc lang="grc" translate="no">ὃς ᾔδη τά τ' ἐόντα τά τ' ἐσσόμενα πρό τ' ἐόντα,</ruby>
	<ruby>
		<rtc lang="grc" translate="no">καὶ νήεσσ' ἡγήσατ' Ἀχαιῶν Ἴλιον εἴσω</ruby>
	<ruby>
		<rtc lang="grc" translate="no">ἣν διὰ μαντοσύνην, τήν οἱ πόρε Φοῖβος Ἀπόλλων:</ruby>
	<ruby>
		<rtc lang="grc" translate="no">ὅ σφιν ἐὺ φρονέων ἀγορήσατο καὶ μετέειπεν:</ruby>
	<ruby>
		<rtc lang="grc" translate="no">ὦ Ἀχιλεῦ κέλεαί με Διὶ̈ φίλε μυθήσασθαι</ruby>
	<ruby>
		<rtc lang="grc" translate="no">μῆνιν Ἀπόλλωνος ἑκατηβελέταο ἄνακτος:</ruby>
	<ruby>
		<rtc lang="grc" translate="no">τοὶ γὰρ ἐγὼν ἐρέω: σὺ δὲ σύνθεο καί μοι ὄμοσσον</ruby>
	<ruby>
		<rtc lang="grc" translate="no">ἦ μέν μοι πρόφρων ἔπεσιν καὶ χερσὶν ἀρήξειν:</ruby>
	<ruby>
		<rtc lang="grc" translate="no">ἦ γὰρ ὀί̈ομαι ἄνδρα χολωσέμεν, ὃς μέγα πάντων</ruby>
	<ruby>
		<rtc lang="grc" translate="no">Ἀργείων κρατέει καί οἱ πείθονται Ἀχαιοί:</ruby>
	<ruby>
		<rtc lang="grc" translate="no">κρείσσων γὰρ βασιλεὺς ὅτε χώσεται ἀνδρὶ χέρηϊ:</ruby>
	<ruby>
		<rtc lang="grc" translate="no">εἴ περ γάρ τε χόλον γε καὶ αὐτῆμαρ καταπέψῃ,</ruby>
	<ruby>
		<rtc lang="grc" translate="no">ἀλλά τε καὶ μετόπισθεν ἔχει κότον, ὄφρα τελέσσῃ,</ruby>
	<ruby>
		<rtc lang="grc" translate="no">ἐν στήθεσσιν ἑοῖσι: σὺ δὲ φράσαι εἴ με σαώσεις.</ruby>
</ol>

<ol>
	<ruby>
		<rtc lang="grc" translate="no">τὸν δ' ἀπαμειβόμενος προσέφη πόδας ὠκὺς Ἀχιλλεύς:</ruby>
	<ruby>
		<rtc lang="grc" translate="no">θαρσήσας μάλα εἰπὲ θεοπρόπιον ὅ τι οἶσθα:</ruby>
	<ruby>
		<rtc lang="grc" translate="no">οὐ μὰ γὰρ Ἀπόλλωνα Διὶ̈ φίλον, ᾧ τε σὺ Κάλχαν</ruby>
	<ruby>
		<rtc lang="grc" translate="no">εὐχόμενος Δαναοῖσι θεοπροπίας ἀναφαίνεις,</ruby>
	<ruby>
		<rtc lang="grc" translate="no">οὔ τις ἐμεῦ ζῶντος καὶ ἐπὶ χθονὶ δερκομένοιο</ruby>
	<ruby>
		<rtc lang="grc" translate="no">σοὶ κοίλῃς παρὰ νηυσί βαρείας χεῖρας ἐποίσει</ruby>
	<ruby>
		<rtc lang="grc" translate="no">συμπάντων Δαναῶν, οὐδ' ἢν Ἀγαμέμνονα εἴπῃς,</ruby>
	<ruby>
		<rtc lang="grc" translate="no">ὃς νῦν πολλὸν ἄριστος Ἀχαιῶν εὔχεται εἶναι.</ruby>
</ol>

<ol>
	<ruby>
		<rtc lang="grc" translate="no">καὶ τότε δὴ θάρσησε καὶ ηὔδα μάντις ἀμύμων:</ruby>
	<ruby>
		<rtc lang="grc" translate="no">οὔ τ' ἄρ ὅ γ' εὐχωλῆς ἐπιμέμφεται οὐδ' ἑκατόμβης,</ruby>
	<ruby>
		<rtc lang="grc" translate="no">ἀλλ' ἕνεκ' ἀρητῆρος ὃν ἠτίμησ' Ἀγαμέμνων,</ruby>
	<ruby>
		<rtc lang="grc" translate="no">οὐδ' ἀπέλυσε θύγατρα καὶ οὐκ ἀπεδέξατ' ἄποινα,</ruby>
	<ruby>
		<rtc lang="grc" translate="no">τοὔνεκ' ἄρ' ἄλγε' ἔδωκεν ἑκηβόλος ἠδ' ἔτι δώσει:</ruby>
	<ruby>
		<rtc lang="grc" translate="no">οὐδ' ὅ γε πρὶν Δαναοῖσιν ἀεικέα λοιγὸν ἀπώσει</ruby>
	<ruby>
		<rtc lang="grc" translate="no">πρίν γ' ἀπὸ πατρὶ φίλῳ δόμεναι ἑλικώπιδα κούρην</ruby>
	<ruby>
		<rtc lang="grc" translate="no">ἀπριάτην ἀνάποινον, ἄγειν θ' ἱερὴν ἑκατόμβην</ruby>
	<ruby>
		<rtc lang="grc" translate="no">ἐς Χρύσην: τότε κέν μιν ἱλασσάμενοι πεπίθοιμεν.</ruby>
</ol>

<ol>
	<ruby>
		<rtc lang="grc" translate="no">ἤτοι ὅ γ' ὣς εἰπὼν κατ' ἄρ' ἕζετο: τοῖσι δ' ἀνέστη</ruby>
	<ruby>
		<rtc lang="grc" translate="no">ἥρως Ἀτρεί̈δης εὐρὺ κρείων Ἀγαμέμνων</ruby>
	<ruby>
		<rtc lang="grc" translate="no">ἀχνύμενος: μένεος δὲ μέγα φρένες ἀμφιμέλαιναι</ruby>
	<ruby>
		<rtc lang="grc" translate="no">πίμπλαντ', ὄσσε δέ οἱ πυρὶ λαμπετόωντι ἐί̈κτην:</ruby>
	<ruby>
		<rtc lang="grc" translate="no">Κάλχαντα πρώτιστα κάκ' ὀσσόμενος προσέειπε:</ruby>
	<ruby>
		<rtc lang="grc" translate="no">μάντι κακῶν οὐ πώ ποτέ μοι τὸ κρήγυον εἶπας:</ruby>
	<ruby>
		<rtc lang="grc" translate="no">αἰεί τοι τὰ κάκ' ἐστὶ φίλα φρεσὶ μαντεύεσθαι,</ruby>
	<ruby>
		<rtc lang="grc" translate="no">ἐσθλὸν δ' οὔτέ τί πω εἶπας ἔπος οὔτ' ἐτέλεσσας:</ruby>
	<ruby>
		<rtc lang="grc" translate="no">καὶ νῦν ἐν Δαναοῖσι θεοπροπέων ἀγορεύεις</ruby>
	<ruby>
		<rtc lang="grc" translate="no">ὡς δὴ τοῦδ' ἕνεκά σφιν ἑκηβόλος ἄλγεα τεύχει,</ruby>
	<ruby>
		<rtc lang="grc" translate="no">οὕνεκ' ἐγὼ κούρης Χρυσηί̈δος ἀγλά' ἄποινα</ruby>
	<ruby>
		<rtc lang="grc" translate="no">οὐκ ἔθελον δέξασθαι, ἐπεὶ πολὺ βούλομαι αὐτὴν</ruby>
	<ruby>
		<rtc lang="grc" translate="no">οἴκοι ἔχειν: καὶ γάρ ῥα Κλυταιμνήστρης προβέβουλα</ruby>
	<ruby>
		<rtc lang="grc" translate="no">κουριδίης ἀλόχου, ἐπεὶ οὔ ἑθέν ἐστι χερείων,</ruby>
	<ruby>
		<rtc lang="grc" translate="no">οὐ δέμας οὐδὲ φυήν, οὔτ' ἂρ φρένας οὔτέ τι ἔργα.</ruby>
	<ruby>
		<rtc lang="grc" translate="no">ἀλλὰ καὶ ὧς ἐθέλω δόμεναι πάλιν εἰ τό γ' ἄμεινον:</ruby>
	<ruby>
		<rtc lang="grc" translate="no">βούλομ' ἐγὼ λαὸν σῶν ἔμμεναι ἢ ἀπολέσθαι:</ruby>
	<ruby>
		<rtc lang="grc" translate="no">αὐτὰρ ἐμοὶ γέρας αὐτίχ' ἑτοιμάσατ' ὄφρα μὴ οἶος</ruby>
	<ruby>
		<rtc lang="grc" translate="no">Ἀργείων ἀγέραστος ἔω, ἐπεὶ οὐδὲ ἔοικε:</ruby>
	<ruby>
		<rtc lang="grc" translate="no">λεύσσετε γὰρ τό γε πάντες ὅ μοι γέρας ἔρχεται ἄλλῃ.</ruby>
</ol>

<ol>
	<ruby>
		<rtc lang="grc" translate="no">τὸν δ' ἠμείβετ' ἔπειτα ποδάρκης δῖος Ἀχιλλεύς:</ruby>
	<ruby>
		<rtc lang="grc" translate="no">Ἀτρεί̈δη κύδιστε φιλοκτεανώτατε πάντων,</ruby>
	<ruby>
		<rtc lang="grc" translate="no">πῶς γάρ τοι δώσουσι γέρας μεγάθυμοι Ἀχαιοί;</ruby>
	<ruby>
		<rtc lang="grc" translate="no">οὐδέ τί που ἴδμεν ξυνήϊα κείμενα πολλά:</ruby>
	<ruby>
		<rtc lang="grc" translate="no">ἀλλὰ τὰ μὲν πολίων ἐξεπράθομεν, τὰ δέδασται,</ruby>
	<ruby>
		<rtc lang="grc" translate="no">λαοὺς δ' οὐκ ἐπέοικε παλίλλογα ταῦτ' ἐπαγείρειν.</ruby>
	<ruby>
		<rtc lang="grc" translate="no">ἀλλὰ σὺ μὲν νῦν τήνδε θεῷ πρόες: αὐτὰρ Ἀχαιοὶ</ruby>
	<ruby>
		<rtc lang="grc" translate="no">τριπλῇ τετραπλῇ τ' ἀποτείσομεν, αἴ κέ ποθι Ζεὺς</ruby>
	<ruby>
		<rtc lang="grc" translate="no">δῷσι πόλιν Τροίην εὐτείχεον ἐξαλαπάξαι.</ruby>
</ol>

<ol>
	<ruby>
		<rtc lang="grc" translate="no">τὸν δ' ἀπαμειβόμενος προσέφη κρείων Ἀγαμέμνων:</ruby>
	<ruby>
		<rtc lang="grc" translate="no">μὴ δ' οὕτως ἀγαθός περ ἐὼν θεοείκελ' Ἀχιλλεῦ</ruby>
	<ruby>
		<rtc lang="grc" translate="no">κλέπτε νόῳ, ἐπεὶ οὐ παρελεύσεαι οὐδέ με πείσεις.</ruby>
	<ruby>
		<rtc lang="grc" translate="no">ἦ ἐθέλεις ὄφρ' αὐτὸς ἔχῃς γέρας, αὐτὰρ ἔμ' αὔτως</ruby>
	<ruby>
		<rtc lang="grc" translate="no">ἧσθαι δευόμενον, κέλεαι δέ με τήνδ' ἀποδοῦναι;</ruby>
	<ruby>
		<rtc lang="grc" translate="no">ἀλλ' εἰ μὲν δώσουσι γέρας μεγάθυμοι Ἀχαιοὶ</ruby>
	<ruby>
		<rtc lang="grc" translate="no">ἄρσαντες κατὰ θυμὸν ὅπως ἀντάξιον ἔσται:</ruby>
	<ruby>
		<rtc lang="grc" translate="no">εἰ δέ κε μὴ δώωσιν ἐγὼ δέ κεν αὐτὸς ἕλωμαι</ruby>
	<ruby>
		<rtc lang="grc" translate="no">ἢ τεὸν ἢ Αἴαντος ἰὼν γέρας, ἢ Ὀδυσῆος</ruby>
	<ruby>
		<rtc lang="grc" translate="no">ἄξω ἑλών: ὃ δέ κεν κεχολώσεται ὅν κεν ἵκωμαι.</ruby>
	<ruby>
		<rtc lang="grc" translate="no">ἀλλ' ἤτοι μὲν ταῦτα μεταφρασόμεσθα καὶ αὖτις,</ruby>
	<ruby>
		<rtc lang="grc" translate="no">νῦν δ' ἄγε νῆα μέλαιναν ἐρύσσομεν εἰς ἅλα δῖαν,</ruby>
	<ruby>
		<rtc lang="grc" translate="no">ἐν δ' ἐρέτας ἐπιτηδὲς ἀγείρομεν, ἐς δ' ἑκατόμβην</ruby>
	<ruby>
		<rtc lang="grc" translate="no">θείομεν, ἂν δ' αὐτὴν Χρυσηί̈δα καλλιπάρῃον</ruby>
	<ruby>
		<rtc lang="grc" translate="no">βήσομεν: εἷς δέ τις ἀρχὸς ἀνὴρ βουληφόρος ἔστω,</ruby>
	<ruby>
		<rtc lang="grc" translate="no">ἢ Αἴας ἢ Ἰδομενεὺς ἢ δῖος Ὀδυσσεὺς</ruby>
	<ruby>
		<rtc lang="grc" translate="no">ἠὲ σὺ Πηλεί̈δη πάντων ἐκπαγλότατ' ἀνδρῶν,</ruby>
	<ruby>
		<rtc lang="grc" translate="no">ὄφρ' ἥμιν ἑκάεργον ἱλάσσεαι ἱερὰ ῥέξας.</ruby>
</ol>

<ol>
	<ruby>
		<rtc lang="grc" translate="no">τὸν δ' ἄρ' ὑπόδρα ἰδὼν προσέφη πόδας ὠκὺς Ἀχιλλεύς:</ruby>
	<ruby>
		<rtc lang="grc" translate="no">ὤ μοι ἀναιδείην ἐπιειμένε κερδαλεόφρον</ruby>
	<ruby>
		<rtc lang="grc" translate="no">πῶς τίς τοι πρόφρων ἔπεσιν πείθηται Ἀχαιῶν</ruby>
	<ruby>
		<rtc lang="grc" translate="no">ἢ ὁδὸν ἐλθέμεναι ἢ ἀνδράσιν ἶφι μάχεσθαι;</ruby>
	<ruby>
		<rtc lang="grc" translate="no">οὐ γὰρ ἐγὼ Τρώων ἕνεκ' ἤλυθον αἰχμητάων</ruby>
	<ruby>
		<rtc lang="grc" translate="no">δεῦρο μαχησόμενος, ἐπεὶ οὔ τί μοι αἴτιοί εἰσιν:</ruby>
	<ruby>
		<rtc lang="grc" translate="no">οὐ γὰρ πώποτ' ἐμὰς βοῦς ἤλασαν οὐδὲ μὲν ἵππους,</ruby>
	<ruby>
		<rtc lang="grc" translate="no">οὐδέ ποτ' ἐν Φθίῃ ἐριβώλακι βωτιανείρῃ</ruby>
	<ruby>
		<rtc lang="grc" translate="no">καρπὸν ἐδηλήσαντ', ἐπεὶ ἦ μάλα πολλὰ μεταξὺ</ruby>
	<ruby>
		<rtc lang="grc" translate="no">οὔρεά τε σκιόεντα θάλασσά τε ἠχήεσσα:</ruby>
	<ruby>
		<rtc lang="grc" translate="no">ἀλλὰ σοὶ ὦ μέγ' ἀναιδὲς ἅμ' ἑσπόμεθ' ὄφρα σὺ χαίρῃς,</ruby>
	<ruby>
		<rtc lang="grc" translate="no">τιμὴν ἀρνύμενοι Μενελάῳ σοί τε κυνῶπα</ruby>
	<ruby>
		<rtc lang="grc" translate="no">πρὸς Τρώων: τῶν οὔ τι μετατρέπῃ οὐδ' ἀλεγίζεις:</ruby>
	<ruby>
		<rtc lang="grc" translate="no">καὶ δή μοι γέρας αὐτὸς ἀφαιρήσεσθαι ἀπειλεῖς,</ruby>
	<ruby>
		<rtc lang="grc" translate="no">ᾧ ἔπι πολλὰ μόγησα, δόσαν δέ μοι υἷες Ἀχαιῶν.</ruby>
	<ruby>
		<rtc lang="grc" translate="no">οὐ μὲν σοί ποτε ἶσον ἔχω γέρας ὁππότ' Ἀχαιοὶ</ruby>
	<ruby>
		<rtc lang="grc" translate="no">Τρώων ἐκπέρσωσ' εὖ ναιόμενον πτολίεθρον:</ruby>
	<ruby>
		<rtc lang="grc" translate="no">ἀλλὰ τὸ μὲν πλεῖον πολυάϊκος πολέμοιο</ruby>
	<ruby>
		<rtc lang="grc" translate="no">χεῖρες ἐμαὶ διέπουσ': ἀτὰρ ἤν ποτε δασμὸς ἵκηται,</ruby>
	<ruby>
		<rtc lang="grc" translate="no">σοὶ τὸ γέρας πολὺ μεῖζον, ἐγὼ δ' ὀλίγον τε φίλον τε</ruby>
	<ruby>
		<rtc lang="grc" translate="no">ἔρχομ' ἔχων ἐπὶ νῆας, ἐπεί κε κάμω πολεμίζων.</ruby>
	<ruby>
		<rtc lang="grc" translate="no">νῦν δ' εἶμι Φθίην δ', ἐπεὶ ἦ πολὺ φέρτερόν ἐστιν</ruby>
	<ruby>
		<rtc lang="grc" translate="no">οἴκαδ' ἴμεν σὺν νηυσὶ κορωνίσιν, οὐδέ σ' ὀί̈ω</ruby>
	<ruby>
		<rtc lang="grc" translate="no">ἐνθάδ' ἄτιμος ἐὼν ἄφενος καὶ πλοῦτον ἀφύξειν.</ruby>
</ol>

<ol>
	<ruby>
		<rtc lang="grc" translate="no">τὸν δ' ἠμείβετ' ἔπειτα ἄναξ ἀνδρῶν Ἀγαμέμνων:</ruby>
	<ruby>
		<rtc lang="grc" translate="no">φεῦγε μάλ' εἴ τοι θυμὸς ἐπέσσυται, οὐδέ σ' ἔγωγε</ruby>
	<ruby>
		<rtc lang="grc" translate="no">λίσσομαι εἵνεκ' ἐμεῖο μένειν: πάρ' ἔμοιγε καὶ ἄλλοι</ruby>
	<ruby>
		<rtc lang="grc" translate="no">οἵ κέ με τιμήσουσι, μάλιστα δὲ μητίετα Ζεύς.</ruby>
	<ruby>
		<rtc lang="grc" translate="no">ἔχθιστος δέ μοί ἐσσι διοτρεφέων βασιλήων:</ruby>
	<ruby>
		<rtc lang="grc" translate="no">αἰεὶ γάρ τοι ἔρις τε φίλη πόλεμοί τε μάχαι τε:</ruby>
	<ruby>
		<rtc lang="grc" translate="no">εἰ μάλα καρτερός ἐσσι, θεός που σοὶ τό γ' ἔδωκεν:</ruby>
	<ruby>
		<rtc lang="grc" translate="no">οἴκαδ' ἰὼν σὺν νηυσί τε σῇς καὶ σοῖς ἑτάροισι</ruby>
	<ruby>
		<rtc lang="grc" translate="no">Μυρμιδόνεσσιν ἄνασσε, σέθεν δ' ἐγὼ οὐκ ἀλεγίζω,</ruby>
	<ruby>
		<rtc lang="grc" translate="no">οὐδ' ὄθομαι κοτέοντος: ἀπειλήσω δέ τοι ὧδε:</ruby>
	<ruby>
		<rtc lang="grc" translate="no">ὡς ἔμ' ἀφαιρεῖται Χρυσηί̈δα Φοῖβος Ἀπόλλων,</ruby>
	<ruby>
		<rtc lang="grc" translate="no">τὴν μὲν ἐγὼ σὺν νηί̈ τ' ἐμῇ καὶ ἐμοῖς ἑτάροισι</ruby>
	<ruby>
		<rtc lang="grc" translate="no">πέμψω, ἐγὼ δέ κ' ἄγω Βρισηί̈δα καλλιπάρῃον</ruby>
	<ruby>
		<rtc lang="grc" translate="no">αὐτὸς ἰὼν κλισίην δὲ τὸ σὸν γέρας ὄφρ' ἐὺ̈ εἰδῇς</ruby>
	<ruby>
		<rtc lang="grc" translate="no">ὅσσον φέρτερός εἰμι σέθεν, στυγέῃ δὲ καὶ ἄλλος</ruby>
	<ruby>
		<rtc lang="grc" translate="no">ἶσον ἐμοὶ φάσθαι καὶ ὁμοιωθήμεναι ἄντην.</ruby>
</ol>

<ol>
	<ruby>
		<rtc lang="grc" translate="no">ὣς φάτο: Πηλεί̈ωνι δ' ἄχος γένετ', ἐν δέ οἱ ἦτορ</ruby>
	<ruby>
		<rtc lang="grc" translate="no">στήθεσσιν λασίοισι διάνδιχα μερμήριξεν,</ruby>
	<ruby>
		<rtc lang="grc" translate="no">ἢ ὅ γε φάσγανον ὀξὺ ἐρυσσάμενος παρὰ μηροῦ</ruby>
	<ruby>
		<rtc lang="grc" translate="no">τοὺς μὲν ἀναστήσειεν, ὃ δ' Ἀτρεί̈δην ἐναρίζοι,</ruby>
	<ruby>
		<rtc lang="grc" translate="no">ἦε χόλον παύσειεν ἐρητύσειέ τε θυμόν.</ruby>
	<ruby>
		<rtc lang="grc" translate="no">ἧος ὃ ταῦθ' ὥρμαινε κατὰ φρένα καὶ κατὰ θυμόν,</ruby>
	<ruby>
		<rtc lang="grc" translate="no">ἕλκετο δ' ἐκ κολεοῖο μέγα ξίφος, ἦλθε δ' Ἀθήνη</ruby>
	<ruby>
		<rtc lang="grc" translate="no">οὐρανόθεν: πρὸ γὰρ ἧκε θεὰ λευκώλενος Ἥρη</ruby>
	<ruby>
		<rtc lang="grc" translate="no">ἄμφω ὁμῶς θυμῷ φιλέουσά τε κηδομένη τε:</ruby>
	<ruby>
		<rtc lang="grc" translate="no">στῆ δ' ὄπιθεν, ξανθῆς δὲ κόμης ἕλε Πηλεί̈ωνα</ruby>
	<ruby>
		<rtc lang="grc" translate="no">οἴῳ φαινομένη: τῶν δ' ἄλλων οὔ τις ὁρᾶτο:</ruby>
	<ruby>
		<rtc lang="grc" translate="no">θάμβησεν δ' Ἀχιλεύς, μετὰ δ' ἐτράπετ', αὐτίκα δ' ἔγνω</ruby>
	<ruby>
		<rtc lang="grc" translate="no">Παλλάδ' Ἀθηναίην: δεινὼ δέ οἱ ὄσσε φάανθεν:</ruby>
	<ruby>
		<rtc lang="grc" translate="no">καί μιν φωνήσας ἔπεα πτερόεντα προσηύδα:</ruby>
	<ruby>
		<rtc lang="grc" translate="no">τίπτ' αὖτ' αἰγιόχοιο Διὸς τέκος εἰλήλουθας;</ruby>
	<ruby>
		<rtc lang="grc" translate="no">ἦ ἵνα ὕβριν ἴδῃ Ἀγαμέμνονος Ἀτρεί̈δαο;</ruby>
	<ruby>
		<rtc lang="grc" translate="no">ἀλλ' ἔκ τοι ἐρέω, τὸ δὲ καὶ τελέεσθαι ὀί̈ω:</ruby>
	<ruby>
		<rtc lang="grc" translate="no">ᾗς ὑπεροπλίῃσι τάχ' ἄν ποτε θυμὸν ὀλέσσῃ.</ruby>
	<ruby>
		<rtc lang="grc" translate="no">τὸν δ' αὖτε προσέειπε θεὰ γλαυκῶπις Ἀθήνη:</ruby>
	<ruby>
		<rtc lang="grc" translate="no">ἦλθον ἐγὼ παύσουσα τὸ σὸν μένος, αἴ κε πίθηαι,</ruby>
	<ruby>
		<rtc lang="grc" translate="no">οὐρανόθεν: πρὸ δέ μ' ἧκε θεὰ λευκώλενος Ἥρη</ruby>
	<ruby>
		<rtc lang="grc" translate="no">ἄμφω ὁμῶς θυμῷ φιλέουσά τε κηδομένη τε:</ruby>
	<ruby>
		<rtc lang="grc" translate="no">ἀλλ' ἄγε λῆγ' ἔριδος, μηδὲ ξίφος ἕλκεο χειρί:</ruby>
	<ruby>
		<rtc lang="grc" translate="no">ἀλλ' ἤτοι ἔπεσιν μὲν ὀνείδισον ὡς ἔσεταί περ:</ruby>
	<ruby>
		<rtc lang="grc" translate="no">ὧδε γὰρ ἐξερέω, τὸ δὲ καὶ τετελεσμένον ἔσται:</ruby>
	<ruby>
		<rtc lang="grc" translate="no">καί ποτέ τοι τρὶς τόσσα παρέσσεται ἀγλαὰ δῶρα</ruby>
	<ruby>
		<rtc lang="grc" translate="no">ὕβριος εἵνεκα τῆσδε: σὺ δ' ἴσχεο, πείθεο δ' ἡμῖν.</ruby>
</ol>

<ol>
	<ruby>
		<rtc lang="grc" translate="no">τὴν δ' ἀπαμειβόμενος προσέφη πόδας ὠκὺς Ἀχιλλεύς:</ruby>
	<ruby>
		<rtc lang="grc" translate="no">χρὴ μὲν σφωί̈τερόν γε θεὰ ἔπος εἰρύσσασθαι</ruby>
	<ruby>
		<rtc lang="grc" translate="no">καὶ μάλα περ θυμῷ κεχολωμένον: ὧς γὰρ ἄμεινον:</ruby>
	<ruby>
		<rtc lang="grc" translate="no">ὅς κε θεοῖς ἐπιπείθηται μάλα τ' ἔκλυον αὐτοῦ.</ruby>
</ol>

<ol>
	<ruby>
		<rtc lang="grc" translate="no">ἦ καὶ ἐπ' ἀργυρέῃ κώπῃ σχέθε χεῖρα βαρεῖαν,</ruby>
	<ruby>
		<rtc lang="grc" translate="no">ἂψ δ' ἐς κουλεὸν ὦσε μέγα ξίφος, οὐδ' ἀπίθησε</ruby>
	<ruby>
		<rtc lang="grc" translate="no">μύθῳ Ἀθηναίης: ἣ δ' Οὔλυμπον δὲ βεβήκει</ruby>
	<ruby>
		<rtc lang="grc" translate="no">δώματ' ἐς αἰγιόχοιο Διὸς μετὰ δαίμονας ἄλλους.</ruby>
</ol>

<ol>
	<ruby>
		<rtc lang="grc" translate="no">Πηλεί̈δης δ' ἐξαῦτις ἀταρτηροῖς ἐπέεσσιν</ruby>
	<ruby>
		<rtc lang="grc" translate="no">Ἀτρεί̈δην προσέειπε, καὶ οὔ πω λῆγε χόλοιο:</ruby>
	<ruby>
		<rtc lang="grc" translate="no">οἰνοβαρές, κυνὸς ὄμματ' ἔχων, κραδίην δ' ἐλάφοιο,</ruby>
	<ruby>
		<rtc lang="grc" translate="no">οὔτέ ποτ' ἐς πόλεμον ἅμα λαῷ θωρηχθῆναι</ruby>
	<ruby>
		<rtc lang="grc" translate="no">οὔτε λόχον δ' ἰέναι σὺν ἀριστήεσσιν Ἀχαιῶν</ruby>
	<ruby>
		<rtc lang="grc" translate="no">τέτληκας θυμῷ: τὸ δέ τοι κὴρ εἴδεται εἶναι.</ruby>
	<ruby>
		<rtc lang="grc" translate="no">ἦ πολὺ λώϊόν ἐστι κατὰ στρατὸν εὐρὺν Ἀχαιῶν</ruby>
	<ruby>
		<rtc lang="grc" translate="no">δῶρ' ἀποαιρεῖσθαι ὅς τις σέθεν ἀντίον εἴπῃ:</ruby>
	<ruby>
		<rtc lang="grc" translate="no">δημοβόρος βασιλεὺς ἐπεὶ οὐτιδανοῖσιν ἀνάσσεις:</ruby>
	<ruby>
		<rtc lang="grc" translate="no">ἦ γὰρ ἂν Ἀτρεί̈δη νῦν ὕστατα λωβήσαιο.</ruby>
	<ruby>
		<rtc lang="grc" translate="no">ἀλλ' ἔκ τοι ἐρέω καὶ ἐπὶ μέγαν ὅρκον ὀμοῦμαι:</ruby>
	<ruby>
		<rtc lang="grc" translate="no">ναὶ μὰ τόδε σκῆπτρον, τὸ μὲν οὔ ποτε φύλλα καὶ ὄζους</ruby>
	<ruby>
		<rtc lang="grc" translate="no">φύσει, ἐπεὶ δὴ πρῶτα τομὴν ἐν ὄρεσσι λέλοιπεν,</ruby>
	<ruby>
		<rtc lang="grc" translate="no">οὐδ' ἀναθηλήσει: περὶ γάρ ῥά ἑ χαλκὸς ἔλεψε</ruby>
	<ruby>
		<rtc lang="grc" translate="no">φύλλά τε καὶ φλοιόν: νῦν αὖτέ μιν υἷες Ἀχαιῶν</ruby>
	<ruby>
		<rtc lang="grc" translate="no">ἐν παλάμῃς φορέουσι δικασπόλοι, οἵ τε θέμιστας</ruby>
	<ruby>
		<rtc lang="grc" translate="no">πρὸς Διὸς εἰρύαται: ὃ δέ τοι μέγας ἔσσεται ὅρκος:</ruby>
	<ruby>
		<rtc lang="grc" translate="no">ἦ ποτ' Ἀχιλλῆος ποθὴ ἵξεται υἷας Ἀχαιῶν</ruby>
	<ruby>
		<rtc lang="grc" translate="no">σύμπαντας: τότε δ' οὔ τι δυνήσεαι ἀχνύμενός περ</ruby>
	<ruby>
		<rtc lang="grc" translate="no">χραισμεῖν, εὖτ' ἂν πολλοὶ ὑφ' Ἕκτορος ἀνδροφόνοιο</ruby>
	<ruby>
		<rtc lang="grc" translate="no">θνήσκοντες πίπτωσι: σὺ δ' ἔνδοθι θυμὸν ἀμύξεις</ruby>
	<ruby>
		<rtc lang="grc" translate="no">χωόμενος ὅ τ' ἄριστον Ἀχαιῶν οὐδὲν ἔτισας.</ruby>
</ol>

<ol>
	<ruby>
		<rtc lang="grc" translate="no">ὣς φάτο Πηλεί̈δης, ποτὶ δὲ σκῆπτρον βάλε γαίῃ</ruby>
	<ruby>
		<rtc lang="grc" translate="no">χρυσείοις ἥλοισι πεπαρμένον, ἕζετο δ' αὐτός:</ruby>
	<ruby>
		<rtc lang="grc" translate="no">Ἀτρεί̈δης δ' ἑτέρωθεν ἐμήνιε: τοῖσι δὲ Νέστωρ</ruby>
	<ruby>
		<rtc lang="grc" translate="no">ἡδυεπὴς ἀνόρουσε λιγὺς Πυλίων ἀγορητής,</ruby>
	<ruby>
		<rtc lang="grc" translate="no">τοῦ καὶ ἀπὸ γλώσσης μέλιτος γλυκίων ῥέεν αὐδή:</ruby>
	<ruby>
		<rtc lang="grc" translate="no">τῷ δ' ἤδη δύο μὲν γενεαὶ μερόπων ἀνθρώπων</ruby>
	<ruby>
		<rtc lang="grc" translate="no">ἐφθίαθ', οἵ οἱ πρόσθεν ἅμα τράφεν ἠδ' ἐγένοντο</ruby>
	<ruby>
		<rtc lang="grc" translate="no">ἐν Πύλῳ ἠγαθέῃ, μετὰ δὲ τριτάτοισιν ἄνασσεν:</ruby>
	<ruby>
		<rtc lang="grc" translate="no">ὅ σφιν ἐὺ φρονέων ἀγορήσατο καὶ μετέειπεν:</ruby>
	<ruby>
		<rtc lang="grc" translate="no">ὦ πόποι ἦ μέγα πένθος Ἀχαιί̈δα γαῖαν ἱκάνει:</ruby>
	<ruby>
		<rtc lang="grc" translate="no">ἦ κεν γηθήσαι Πρίαμος Πριάμοιό τε παῖδες</ruby>
	<ruby>
		<rtc lang="grc" translate="no">ἄλλοι τε Τρῶες μέγα κεν κεχαροίατο θυμῷ</ruby>
	<ruby>
		<rtc lang="grc" translate="no">εἰ σφῶϊν τάδε πάντα πυθοίατο μαρναμένοιϊν,</ruby>
	<ruby>
		<rtc lang="grc" translate="no">οἳ περὶ μὲν βουλὴν Δαναῶν, περὶ δ' ἐστὲ μάχεσθαι.</ruby>
	<ruby>
		<rtc lang="grc" translate="no">ἀλλὰ πίθεσθ': ἄμφω δὲ νεωτέρω ἐστὸν ἐμεῖο:</ruby>
	<ruby>
		<rtc lang="grc" translate="no">ἤδη γάρ ποτ' ἐγὼ καὶ ἀρείοσιν ἠέ περ ὑμῖν</ruby>
	<ruby>
		<rtc lang="grc" translate="no">ἀνδράσιν ὡμίλησα, καὶ οὔ ποτέ μ' οἵ γ' ἀθέριζον.</ruby>
	<ruby>
		<rtc lang="grc" translate="no">οὐ γάρ πω τοίους ἴδον ἀνέρας οὐδὲ ἴδωμαι,</ruby>
	<ruby>
		<rtc lang="grc" translate="no">οἷον Πειρίθοόν τε Δρύαντά τε ποιμένα λαῶν</ruby>
	<ruby>
		<rtc lang="grc" translate="no">Καινέα τ' Ἐξάδιόν τε καὶ ἀντίθεον Πολύφημον</ruby>
	<ruby>
		<rtc lang="grc" translate="no">Θησέα τ' Αἰγεί̈δην, ἐπιείκελον ἀθανάτοισιν:</ruby>
	<ruby>
		<rtc lang="grc" translate="no">κάρτιστοι δὴ κεῖνοι ἐπιχθονίων τράφεν ἀνδρῶν:</ruby>
	<ruby>
		<rtc lang="grc" translate="no">κάρτιστοι μὲν ἔσαν καὶ καρτίστοις ἐμάχοντο</ruby>
	<ruby>
		<rtc lang="grc" translate="no">φηρσὶν ὀρεσκῴοισι καὶ ἐκπάγλως ἀπόλεσσαν.</ruby>
	<ruby>
		<rtc lang="grc" translate="no">καὶ μὲν τοῖσιν ἐγὼ μεθομίλεον ἐκ Πύλου ἐλθὼν</ruby>
	<ruby>
		<rtc lang="grc" translate="no">τηλόθεν ἐξ ἀπίης γαίης: καλέσαντο γὰρ αὐτοί:</ruby>
	<ruby>
		<rtc lang="grc" translate="no">καὶ μαχόμην κατ' ἔμ' αὐτὸν ἐγώ: κείνοισι δ' ἂν οὔ τις</ruby>
	<ruby>
		<rtc lang="grc" translate="no">τῶν οἳ νῦν βροτοί εἰσιν ἐπιχθόνιοι μαχέοιτο:</ruby>
	<ruby>
		<rtc lang="grc" translate="no">καὶ μέν μευ βουλέων ξύνιεν πείθοντό τε μύθῳ:</ruby>
	<ruby>
		<rtc lang="grc" translate="no">ἀλλὰ πίθεσθε καὶ ὔμμες, ἐπεὶ πείθεσθαι ἄμεινον:</ruby>
	<ruby>
		<rtc lang="grc" translate="no">μήτε σὺ τόνδ' ἀγαθός περ ἐὼν ἀποαίρεο κούρην,</ruby>
	<ruby>
		<rtc lang="grc" translate="no">ἀλλ' ἔα ὥς οἱ πρῶτα δόσαν γέρας υἷες Ἀχαιῶν:</ruby>
	<ruby>
		<rtc lang="grc" translate="no">μήτε σὺ Πηλείδη ἔθελ' ἐριζέμεναι βασιλῆϊ</ruby>
	<ruby>
		<rtc lang="grc" translate="no">ἀντιβίην, ἐπεὶ οὔ ποθ' ὁμοίης ἔμμορε τιμῆς</ruby>
	<ruby>
		<rtc lang="grc" translate="no">σκηπτοῦχος βασιλεύς, ᾧ τε Ζεὺς κῦδος ἔδωκεν.</ruby>
	<ruby>
		<rtc lang="grc" translate="no">εἰ δὲ σὺ καρτερός ἐσσι θεὰ δέ σε γείνατο μήτηρ,</ruby>
	<ruby>
		<rtc lang="grc" translate="no">ἀλλ' ὅ γε φέρτερός ἐστιν ἐπεὶ πλεόνεσσιν ἀνάσσει.</ruby>
	<ruby>
		<rtc lang="grc" translate="no">Ἀτρεί̈δη σὺ δὲ παῦε τεὸν μένος: αὐτὰρ ἔγωγε</ruby>
	<ruby>
		<rtc lang="grc" translate="no">λίσσομ' Ἀχιλλῆϊ μεθέμεν χόλον, ὃς μέγα πᾶσιν</ruby>
	<ruby>
		<rtc lang="grc" translate="no">ἕρκος Ἀχαιοῖσιν πέλεται πολέμοιο κακοῖο.</ruby>
</ol>

<ol>
	<ruby>
		<rtc lang="grc" translate="no">τὸν δ' ἀπαμειβόμενος προσέφη κρείων Ἀγαμέμνων:</ruby>
	<ruby>
		<rtc lang="grc" translate="no">ναὶ δὴ ταῦτά γε πάντα γέρον κατὰ μοῖραν ἔειπες:</ruby>
	<ruby>
		<rtc lang="grc" translate="no">ἀλλ' ὅδ' ἀνὴρ ἐθέλει περὶ πάντων ἔμμεναι ἄλλων,</ruby>
	<ruby>
		<rtc lang="grc" translate="no">πάντων μὲν κρατέειν ἐθέλει, πάντεσσι δ' ἀνάσσειν,</ruby>
	<ruby>
		<rtc lang="grc" translate="no">πᾶσι δὲ σημαίνειν, ἅ τιν' οὐ πείσεσθαι ὀί̈ω:</ruby>
	<ruby>
		<rtc lang="grc" translate="no">εἰ δέ μιν αἰχμητὴν ἔθεσαν θεοὶ αἰὲν ἐόντες</ruby>
	<ruby>
		<rtc lang="grc" translate="no">τοὔνεκά οἱ προθέουσιν ὀνείδεα μυθήσασθαι;</ruby>
</ol>

<ol>
	<ruby>
		<rtc lang="grc" translate="no">τὸν δ' ἄρ' ὑποβλήδην ἠμείβετο δῖος Ἀχιλλεύς:</ruby>
	<ruby>
		<rtc lang="grc" translate="no">ἦ γάρ κεν δειλός τε καὶ οὐτιδανὸς καλεοίμην</ruby>
	<ruby>
		<rtc lang="grc" translate="no">εἰ δὴ σοὶ πᾶν ἔργον ὑπείξομαι ὅττί κεν εἴπῃς:</ruby>
	<ruby>
		<rtc lang="grc" translate="no">ἄλλοισιν δὴ ταῦτ' ἐπιτέλλεο, μὴ γὰρ ἔμοιγε</ruby>
	<ruby>
		<rtc lang="grc" translate="no">σήμαιν': οὐ γὰρ ἔγωγ' ἔτι σοὶ πείσεσθαι ὀί̈ω.</ruby>
	<ruby>
		<rtc lang="grc" translate="no">ἄλλο δέ τοι ἐρέω, σὺ δ' ἐνὶ φρεσὶ βάλλεο σῇσι:</ruby>
	<ruby>
		<rtc lang="grc" translate="no">χερσὶ μὲν οὔ τοι ἔγωγε μαχήσομαι εἵνεκα κούρης</ruby>
	<ruby>
		<rtc lang="grc" translate="no">οὔτε σοὶ οὔτέ τῳ ἄλλῳ, ἐπεί μ' ἀφέλεσθέ γε δόντες:</ruby>
	<ruby>
		<rtc lang="grc" translate="no">τῶν δ' ἄλλων ἅ μοί ἐστι θοῇ παρὰ νηὶ̈ μελαίνῃ</ruby>
	<ruby>
		<rtc lang="grc" translate="no">τῶν οὐκ ἄν τι φέροις ἀνελὼν ἀέκοντος ἐμεῖο:</ruby>
	<ruby>
		<rtc lang="grc" translate="no">εἰ δ' ἄγε μὴν πείρησαι ἵνα γνώωσι καὶ οἵδε:</ruby>
	<ruby>
		<rtc lang="grc" translate="no">αἶψά τοι αἷμα κελαινὸν ἐρωήσει περὶ δουρί.</ruby>
</ol>

<ol>
	<ruby>
		<rtc lang="grc" translate="no">ὣς τώ γ' ἀντιβίοισι μαχεσσαμένω ἐπέεσσιν</ruby>
	<ruby>
		<rtc lang="grc" translate="no">ἀνστήτην, λῦσαν δ' ἀγορὴν παρὰ νηυσὶν Ἀχαιῶν:</ruby>
	<ruby>
		<rtc lang="grc" translate="no">Πηλεί̈δης μὲν ἐπὶ κλισίας καὶ νῆας ἐί̈σας</ruby>
	<ruby>
		<rtc lang="grc" translate="no">ἤϊε σύν τε Μενοιτιάδῃ καὶ οἷς ἑτάροισιν:</ruby>
	<ruby>
		<rtc lang="grc" translate="no">Ἀτρεί̈δης δ' ἄρα νῆα θοὴν ἅλα δὲ προέρυσσεν,</ruby>
	<ruby>
		<rtc lang="grc" translate="no">ἐν δ' ἐρέτας ἔκρινεν ἐείκοσιν, ἐς δ' ἑκατόμβην</ruby>
	<ruby>
		<rtc lang="grc" translate="no">βῆσε θεῷ, ἀνὰ δὲ Χρυσηί̈δα καλλιπάρῃον</ruby>
	<ruby>
		<rtc lang="grc" translate="no">εἷσεν ἄγων: ἐν δ' ἀρχὸς ἔβη πολύμητις Ὀδυσσεύς.</ruby>
</ol>

<ol>
	<ruby>
		<rtc lang="grc" translate="no">οἳ μὲν ἔπειτ' ἀναβάντες ἐπέπλεον ὑγρὰ κέλευθα,</ruby>
	<ruby>
		<rtc lang="grc" translate="no">λαοὺς δ' Ἀτρεί̈δης ἀπολυμαίνεσθαι ἄνωγεν:</ruby>
	<ruby>
		<rtc lang="grc" translate="no">οἳ δ' ἀπελυμαίνοντο καὶ εἰς ἅλα λύματα βάλλον,</ruby>
	<ruby>
		<rtc lang="grc" translate="no">ἕρδον δ' Ἀπόλλωνι τεληέσσας ἑκατόμβας</ruby>
	<ruby>
		<rtc lang="grc" translate="no">ταύρων ἠδ' αἰγῶν παρὰ θῖν' ἁλὸς ἀτρυγέτοιο:</ruby>
	<ruby>
		<rtc lang="grc" translate="no">κνίση δ' οὐρανὸν ἷκεν ἑλισσομένη περὶ καπνῷ.</ruby>
</ol>

<ol>
	<ruby>
		<rtc lang="grc" translate="no">ὣς οἳ μὲν τὰ πένοντο κατὰ στρατόν: οὐδ' Ἀγαμέμνων</ruby>
	<ruby>
		<rtc lang="grc" translate="no">λῆγ' ἔριδος τὴν πρῶτον ἐπηπείλησ' Ἀχιλῆϊ,</ruby>
	<ruby>
		<rtc lang="grc" translate="no">ἀλλ' ὅ γε Ταλθύβιόν τε καὶ Εὐρυβάτην προσέειπε,</ruby>
	<ruby>
		<rtc lang="grc" translate="no">τώ οἱ ἔσαν κήρυκε καὶ ὀτρηρὼ θεράποντε:</ruby>
	<ruby>
		<rtc lang="grc" translate="no">ἔρχεσθον κλισίην Πηληϊάδεω Ἀχιλῆος:</ruby>
	<ruby>
		<rtc lang="grc" translate="no">χειρὸς ἑλόντ' ἀγέμεν Βρισηί̈δα καλλιπάρῃον:</ruby>
	<ruby>
		<rtc lang="grc" translate="no">εἰ δέ κε μὴ δώῃσιν ἐγὼ δέ κεν αὐτὸς ἕλωμαι</ruby>
	<ruby>
		<rtc lang="grc" translate="no">ἐλθὼν σὺν πλεόνεσσι: τό οἱ καὶ ῥίγιον ἔσται.</ruby>
</ol>

<ol>
	<ruby>
		<rtc lang="grc" translate="no">ὣς εἰπὼν προί̈ει, κρατερὸν δ' ἐπὶ μῦθον ἔτελλε:</ruby>
	<ruby>
		<rtc lang="grc" translate="no">τὼ δ' ἀέκοντε βάτην παρὰ θῖν' ἁλὸς ἀτρυγέτοιο,</ruby>
	<ruby>
		<rtc lang="grc" translate="no">Μυρμιδόνων δ' ἐπί τε κλισίας καὶ νῆας ἱκέσθην,</ruby>
	<ruby>
		<rtc lang="grc" translate="no">τὸν δ' εὗρον παρά τε κλισίῃ καὶ νηὶ̈ μελαίνῃ</ruby>
	<ruby>
		<rtc lang="grc" translate="no">ἥμενον: οὐδ' ἄρα τώ γε ἰδὼν γήθησεν Ἀχιλλεύς.</ruby>
	<ruby>
		<rtc lang="grc" translate="no">τὼ μὲν ταρβήσαντε καὶ αἰδομένω βασιλῆα</ruby>
	<ruby>
		<rtc lang="grc" translate="no">στήτην, οὐδέ τί μιν προσεφώνεον οὐδ' ἐρέοντο:</ruby>
	<ruby>
		<rtc lang="grc" translate="no">αὐτὰρ ὃ ἔγνω ᾗσιν ἐνὶ φρεσὶ φώνησέν τε:</ruby>
	<ruby>
		<rtc lang="grc" translate="no">χαίρετε κήρυκες Διὸς ἄγγελοι ἠδὲ καὶ ἀνδρῶν,</ruby>
	<ruby>
		<rtc lang="grc" translate="no">ἆσσον ἴτ': οὔ τί μοι ὔμμες ἐπαίτιοι ἀλλ' Ἀγαμέμνων,</ruby>
	<ruby>
		<rtc lang="grc" translate="no">ὃ σφῶϊ προί̈ει Βρισηί̈δος εἵνεκα κούρης.</ruby>
	<ruby>
		<rtc lang="grc" translate="no">ἀλλ' ἄγε διογενὲς Πατρόκλεες ἔξαγε κούρην</ruby>
	<ruby>
		<rtc lang="grc" translate="no">καί σφωϊν δὸς ἄγειν: τὼ δ' αὐτὼ μάρτυροι ἔστων</ruby>
	<ruby>
		<rtc lang="grc" translate="no">πρός τε θεῶν μακάρων πρός τε θνητῶν ἀνθρώπων</ruby>
	<ruby>
		<rtc lang="grc" translate="no">καὶ πρὸς τοῦ βασιλῆος ἀπηνέος εἴ ποτε δ' αὖτε</ruby>
	<ruby>
		<rtc lang="grc" translate="no">χρειὼ ἐμεῖο γένηται ἀεικέα λοιγὸν ἀμῦναι</ruby>
	<ruby>
		<rtc lang="grc" translate="no">τοῖς ἄλλοις: ἦ γὰρ ὅ γ' ὀλοιῇσι φρεσὶ θύει,</ruby>
	<ruby>
		<rtc lang="grc" translate="no">οὐδέ τι οἶδε νοῆσαι ἅμα πρόσσω καὶ ὀπίσσω,</ruby>
	<ruby>
		<rtc lang="grc" translate="no">ὅππως οἱ παρὰ νηυσὶ σόοι μαχέοιντο Ἀχαιοί.</ruby>
</ol>

<ol>
	<ruby>
		<rtc lang="grc" translate="no">ὣς φάτο, Πάτροκλος δὲ φίλῳ ἐπεπείθεθ' ἑταίρῳ,</ruby>
	<ruby>
		<rtc lang="grc" translate="no">ἐκ δ' ἄγαγε κλισίης Βρισηί̈δα καλλιπάρῃον,</ruby>
	<ruby>
		<rtc lang="grc" translate="no">δῶκε δ' ἄγειν: τὼ δ' αὖτις ἴτην παρὰ νῆας Ἀχαιῶν:</ruby>
	<ruby>
		<rtc lang="grc" translate="no">ἣ δ' ἀέκουσ' ἅμα τοῖσι γυνὴ κίεν: αὐτὰρ Ἀχιλλεὺς</ruby>
	<ruby>
		<rtc lang="grc" translate="no">δακρύσας ἑτάρων ἄφαρ ἕζετο νόσφι λιασθείς,</ruby>
	<ruby>
		<rtc lang="grc" translate="no">θῖν' ἔφ' ἁλὸς πολιῆς, ὁρόων ἐπ' ἀπείρονα πόντον:</ruby>
	<ruby>
		<rtc lang="grc" translate="no">πολλὰ δὲ μητρὶ φίλῃ ἠρήσατο χεῖρας ὀρεγνύς:</ruby>
	<ruby>
		<rtc lang="grc" translate="no">μῆτερ ἐπεί μ' ἔτεκές γε μινυνθάδιόν περ ἐόντα,</ruby>
	<ruby>
		<rtc lang="grc" translate="no">τιμήν πέρ μοι ὄφελλεν Ὀλύμπιος ἐγγυαλίξαι</ruby>
	<ruby>
		<rtc lang="grc" translate="no">Ζεὺς ὑψιβρεμέτης: νῦν δ' οὐδέ με τυτθὸν ἔτισεν:</ruby>
	<ruby>
		<rtc lang="grc" translate="no">ἦ γάρ μ' Ἀτρεί̈δης εὐρὺ κρείων Ἀγαμέμνων</ruby>
	<ruby>
		<rtc lang="grc" translate="no">ἠτίμησεν: ἑλὼν γὰρ ἔχει γέρας αὐτὸς ἀπούρας.</ruby>
</ol>

<ol>
	<ruby>
		<rtc lang="grc" translate="no">ὣς φάτο δάκρυ χέων, τοῦ δ' ἔκλυε πότνια μήτηρ</ruby>
	<ruby>
		<rtc lang="grc" translate="no">ἡμένη ἐν βένθεσσιν ἁλὸς παρὰ πατρὶ γέροντι:</ruby>
	<ruby>
		<rtc lang="grc" translate="no">καρπαλίμως δ' ἀνέδυ πολιῆς ἁλὸς ἠύ̈τ' ὀμίχλη,</ruby>
	<ruby>
		<rtc lang="grc" translate="no">καί ῥα πάροιθ' αὐτοῖο καθέζετο δάκρυ χέοντος,</ruby>
	<ruby>
		<rtc lang="grc" translate="no">χειρί τέ μιν κατέρεξεν ἔπος τ' ἔφατ' ἔκ τ' ὀνόμαζε:</ruby>
	<ruby>
		<rtc lang="grc" translate="no">τέκνον τί κλαίεις; τί δέ σε φρένας ἵκετο πένθος;</ruby>
	<ruby>
		<rtc lang="grc" translate="no">ἐξαύδα, μὴ κεῦθε νόῳ, ἵνα εἴδομεν ἄμφω.</ruby>
</ol>

<ol>
	<ruby>
		<rtc lang="grc" translate="no">τὴν δὲ βαρὺ στενάχων προσέφη πόδας ὠκὺς Ἀχιλλεύς:</ruby>
	<ruby>
		<rtc lang="grc" translate="no">οἶσθα: τί ἤ τοι ταῦτα ἰδυίῃ πάντ' ἀγορεύω;</ruby>
	<ruby>
		<rtc lang="grc" translate="no">ᾠχόμεθ' ἐς Θήβην ἱερὴν πόλιν Ἠετίωνος,</ruby>
	<ruby>
		<rtc lang="grc" translate="no">τὴν δὲ διεπράθομέν τε καὶ ἤγομεν ἐνθάδε πάντα:</ruby>
	<ruby>
		<rtc lang="grc" translate="no">καὶ τὰ μὲν εὖ δάσσαντο μετὰ σφίσιν υἷες Ἀχαιῶν,</ruby>
	<ruby>
		<rtc lang="grc" translate="no">ἐκ δ' ἕλον Ἀτρεί̈δῃ Χρυσηί̈δα καλλιπάρῃον.</ruby>
	<ruby>
		<rtc lang="grc" translate="no">Χρύσης δ' αὖθ' ἱερεὺς ἑκατηβόλου Ἀπόλλωνος</ruby>
	<ruby>
		<rtc lang="grc" translate="no">ἦλθε θοὰς ἐπὶ νῆας Ἀχαιῶν χαλκοχιτώνων</ruby>
	<ruby>
		<rtc lang="grc" translate="no">λυσόμενός τε θύγατρα φέρων τ' ἀπερείσι' ἄποινα,</ruby>
	<ruby>
		<rtc lang="grc" translate="no">στέμματ' ἔχων ἐν χερσὶν ἑκηβόλου Ἀπόλλωνος</ruby>
	<ruby>
		<rtc lang="grc" translate="no">χρυσέῳ ἀνὰ σκήπτρῳ, καὶ λίσσετο πάντας Ἀχαιούς,</ruby>
	<ruby>
		<rtc lang="grc" translate="no">Ἀτρεί̈δα δὲ μάλιστα δύω κοσμήτορε λαῶν.</ruby>
	<ruby>
		<rtc lang="grc" translate="no">ἔνθ' ἄλλοι μὲν πάντες ἐπευφήμησαν Ἀχαιοὶ</ruby>
	<ruby>
		<rtc lang="grc" translate="no">αἰδεῖσθαί θ' ἱερῆα καὶ ἀγλαὰ δέχθαι ἄποινα:</ruby>
	<ruby>
		<rtc lang="grc" translate="no">ἀλλ' οὐκ Ἀτρεί̈δῃ Ἀγαμέμνονι ἥνδανε θυμῷ,</ruby>
	<ruby>
		<rtc lang="grc" translate="no">ἀλλὰ κακῶς ἀφίει, κρατερὸν δ' ἐπὶ μῦθον ἔτελλε:</ruby>
	<ruby>
		<rtc lang="grc" translate="no">χωόμενος δ' ὁ γέρων πάλιν ᾤχετο: τοῖο δ' Ἀπόλλων</ruby>
	<ruby>
		<rtc lang="grc" translate="no">εὐξαμένου ἤκουσεν, ἐπεὶ μάλα οἱ φίλος ἦεν,</ruby>
	<ruby>
		<rtc lang="grc" translate="no">ἧκε δ' ἐπ' Ἀργείοισι κακὸν βέλος: οἳ δέ νυ λαοὶ</ruby>
	<ruby>
		<rtc lang="grc" translate="no">θνῇσκον ἐπασσύτεροι, τὰ δ' ἐπῴχετο κῆλα θεοῖο</ruby>
	<ruby>
		<rtc lang="grc" translate="no">πάντῃ ἀνὰ στρατὸν εὐρὺν Ἀχαιῶν: ἄμμι δὲ μάντις</ruby>
	<ruby>
		<rtc lang="grc" translate="no">εὖ εἰδὼς ἀγόρευε θεοπροπίας ἑκάτοιο.</ruby>
</ol>

<ol>
	<ruby>
		<rtc lang="grc" translate="no">αὐτίκ' ἐγὼ πρῶτος κελόμην θεὸν ἱλάσκεσθαι:</ruby>
	<ruby>
		<rtc lang="grc" translate="no">Ἀτρεί̈ωνα δ' ἔπειτα χόλος λάβεν, αἶψα δ' ἀναστὰς</ruby>
	<ruby>
		<rtc lang="grc" translate="no">ἠπείλησεν μῦθον ὃ δὴ τετελεσμένος ἐστί:</ruby>
	<ruby>
		<rtc lang="grc" translate="no">τὴν μὲν γὰρ σὺν νηὶ̈ θοῇ ἑλίκωπες Ἀχαιοὶ</ruby>
	<ruby>
		<rtc lang="grc" translate="no">ἐς Χρύσην πέμπουσιν, ἄγουσι δὲ δῶρα ἄνακτι:</ruby>
	<ruby>
		<rtc lang="grc" translate="no">τὴν δὲ νέον κλισίηθεν ἔβαν κήρυκες ἄγοντες</ruby>
	<ruby>
		<rtc lang="grc" translate="no">κούρην Βρισῆος τήν μοι δόσαν υἷες Ἀχαιῶν.</ruby>
	<ruby>
		<rtc lang="grc" translate="no">ἀλλὰ σὺ εἰ δύνασαί γε περίσχεο παιδὸς ἑῆος:</ruby>
	<ruby>
		<rtc lang="grc" translate="no">ἐλθοῦσ' Οὔλυμπον δὲ Δία λίσαι, εἴ ποτε δή τι</ruby>
	<ruby>
		<rtc lang="grc" translate="no">ἢ ἔπει ὤνησας κραδίην Διὸς ἠὲ καὶ ἔργῳ.</ruby>
	<ruby>
		<rtc lang="grc" translate="no">πολλάκι γάρ σεο πατρὸς ἐνὶ μεγάροισιν ἄκουσα</ruby>
	<ruby>
		<rtc lang="grc" translate="no">εὐχομένης ὅτ' ἔφησθα κελαινεφέϊ Κρονίωνι</ruby>
	<ruby>
		<rtc lang="grc" translate="no">οἴη ἐν ἀθανάτοισιν ἀεικέα λοιγὸν ἀμῦναι,</ruby>
	<ruby>
		<rtc lang="grc" translate="no">ὁππότε μιν ξυνδῆσαι Ὀλύμπιοι ἤθελον ἄλλοι</ruby>
	<ruby>
		<rtc lang="grc" translate="no">Ἥρη τ' ἠδὲ Ποσειδάων καὶ Παλλὰς Ἀθήνη:</ruby>
	<ruby>
		<rtc lang="grc" translate="no">ἀλλὰ σὺ τόν γ' ἐλθοῦσα θεὰ ὑπελύσαο δεσμῶν,</ruby>
	<ruby>
		<rtc lang="grc" translate="no">ὦχ' ἑκατόγχειρον καλέσασ' ἐς μακρὸν Ὄλυμπον,</ruby>
	<ruby>
		<rtc lang="grc" translate="no">ὃν Βριάρεων καλέουσι θεοί, ἄνδρες δέ τε πάντες</ruby>
	<ruby>
		<rtc lang="grc" translate="no">Αἰγαίων', ὃ γὰρ αὖτε βίην οὗ πατρὸς ἀμείνων:</ruby>
	<ruby>
		<rtc lang="grc" translate="no">ὅς ῥα παρὰ Κρονίωνι καθέζετο κύδεϊ γαίων:</ruby>
	<ruby>
		<rtc lang="grc" translate="no">τὸν καὶ ὑπέδεισαν μάκαρες θεοὶ οὐδ' ἔτ' ἔδησαν.</ruby>
	<ruby>
		<rtc lang="grc" translate="no">τῶν νῦν μιν μνήσασα παρέζεο καὶ λαβὲ γούνων</ruby>
	<ruby>
		<rtc lang="grc" translate="no">αἴ κέν πως ἐθέλῃσιν ἐπὶ Τρώεσσιν ἀρῆξαι,</ruby>
	<ruby>
		<rtc lang="grc" translate="no">τοὺς δὲ κατὰ πρύμνας τε καὶ ἀμφ' ἅλα ἔλσαι Ἀχαιοὺς</ruby>
	<ruby>
		<rtc lang="grc" translate="no">κτεινομένους, ἵνα πάντες ἐπαύρωνται βασιλῆος,</ruby>
	<ruby>
		<rtc lang="grc" translate="no">γνῷ δὲ καὶ Ἀτρεί̈δης εὐρὺ κρείων Ἀγαμέμνων</ruby>
	<ruby>
		<rtc lang="grc" translate="no">ἣν ἄτην ὅ τ' ἄριστον Ἀχαιῶν οὐδὲν ἔτισεν.</ruby>
</ol>

<ol>
	<ruby>
		<rtc lang="grc" translate="no">τὸν δ' ἠμείβετ' ἔπειτα Θέτις κατὰ δάκρυ χέουσα:</ruby>
	<ruby>
		<rtc lang="grc" translate="no">ὤ μοι τέκνον ἐμόν, τί νύ σ' ἔτρεφον αἰνὰ τεκοῦσα;</ruby>
	<ruby>
		<rtc lang="grc" translate="no">αἴθ' ὄφελες παρὰ νηυσὶν ἀδάκρυτος καὶ ἀπήμων</ruby>
	<ruby>
		<rtc lang="grc" translate="no">ἧσθαι, ἐπεί νύ τοι αἶσα μίνυνθά περ οὔ τι μάλα δήν:</ruby>
	<ruby>
		<rtc lang="grc" translate="no">νῦν δ' ἅμα τ' ὠκύμορος καὶ ὀϊζυρὸς περὶ πάντων</ruby>
	<ruby>
		<rtc lang="grc" translate="no">ἔπλεο: τώ σε κακῇ αἴσῃ τέκον ἐν μεγάροισι.</ruby>
	<ruby>
		<rtc lang="grc" translate="no">τοῦτο δέ τοι ἐρέουσα ἔπος Διὶ τερπικεραύνῳ</ruby>
	<ruby>
		<rtc lang="grc" translate="no">εἶμ' αὐτὴ πρὸς Ὄλυμπον ἀγάννιφον αἴ κε πίθηται.</ruby>
	<ruby>
		<rtc lang="grc" translate="no">ἀλλὰ σὺ μὲν νῦν νηυσὶ παρήμενος ὠκυπόροισι</ruby>
	<ruby>
		<rtc lang="grc" translate="no">μήνι' Ἀχαιοῖσιν, πολέμου δ' ἀποπαύεο πάμπαν:</ruby>
	<ruby>
		<rtc lang="grc" translate="no">Ζεὺς γὰρ ἐς Ὠκεανὸν μετ' ἀμύμονας Αἰθιοπῆας</ruby>
	<ruby>
		<rtc lang="grc" translate="no">χθιζὸς ἔβη κατὰ δαῖτα, θεοὶ δ' ἅμα πάντες ἕποντο:</ruby>
	<ruby>
		<rtc lang="grc" translate="no">δωδεκάτῃ δέ τοι αὖτις ἐλεύσεται Οὔλυμπον δέ,</ruby>
	<ruby>
		<rtc lang="grc" translate="no">καὶ τότ' ἔπειτά τοι εἶμι Διὸς ποτὶ χαλκοβατὲς δῶ,</ruby>
	<ruby>
		<rtc lang="grc" translate="no">καί μιν γουνάσομαι καί μιν πείσεσθαι ὀί̈ω.</ruby>
	<ruby>
		<rtc lang="grc" translate="no">ὣς ἄρα φωνήσασ' ἀπεβήσετο, τὸν δὲ λίπ' αὐτοῦ</ruby>
	<ruby>
		<rtc lang="grc" translate="no">χωόμενον κατὰ θυμὸν ἐϋζώνοιο γυναικὸς</ruby>
	<ruby>
		<rtc lang="grc" translate="no">τήν ῥα βίῃ ἀέκοντος ἀπηύρων: αὐτὰρ Ὀδυσσεὺς</ruby>
	<ruby>
		<rtc lang="grc" translate="no">ἐς Χρύσην ἵκανεν ἄγων ἱερὴν ἑκατόμβην.</ruby>
	<ruby>
		<rtc lang="grc" translate="no">οἳ δ' ὅτε δὴ λιμένος πολυβενθέος ἐντὸς ἵκοντο</ruby>
	<ruby>
		<rtc lang="grc" translate="no">ἱστία μὲν στείλαντο, θέσαν δ' ἐν νηὶ̈ μελαίνῃ,</ruby>
	<ruby>
		<rtc lang="grc" translate="no">ἱστὸν δ' ἱστοδόκῃ πέλασαν προτόνοισιν ὑφέντες</ruby>
	<ruby>
		<rtc lang="grc" translate="no">καρπαλίμως, τὴν δ' εἰς ὅρμον προέρεσσαν ἐρετμοῖς.</ruby>
	<ruby>
		<rtc lang="grc" translate="no">ἐκ δ' εὐνὰς ἔβαλον, κατὰ δὲ πρυμνήσι' ἔδησαν:</ruby>
	<ruby>
		<rtc lang="grc" translate="no">ἐκ δὲ καὶ αὐτοὶ βαῖνον ἐπὶ ῥηγμῖνι θαλάσσης,</ruby>
	<ruby>
		<rtc lang="grc" translate="no">ἐκ δ' ἑκατόμβην βῆσαν ἑκηβόλῳ Ἀπόλλωνι:</ruby>
	<ruby>
		<rtc lang="grc" translate="no">ἐκ δὲ Χρυσηὶ̈ς νηὸς βῆ ποντοπόροιο.</ruby>
	<ruby>
		<rtc lang="grc" translate="no">τὴν μὲν ἔπειτ' ἐπὶ βωμὸν ἄγων πολύμητις Ὀδυσσεὺς</ruby>
	<ruby>
		<rtc lang="grc" translate="no">πατρὶ φίλῳ ἐν χερσὶ τίθει καί μιν προσέειπεν:</ruby>
	<ruby>
		<rtc lang="grc" translate="no">ὦ Χρύση, πρό μ' ἔπεμψεν ἄναξ ἀνδρῶν Ἀγαμέμνων</ruby>
	<ruby>
		<rtc lang="grc" translate="no">παῖδά τε σοὶ ἀγέμεν, Φοίβῳ θ' ἱερὴν ἑκατόμβην</ruby>
	<ruby>
		<rtc lang="grc" translate="no">ῥέξαι ὑπὲρ Δαναῶν ὄφρ' ἱλασόμεσθα ἄνακτα,</ruby>
	<ruby>
		<rtc lang="grc" translate="no">ὃς νῦν Ἀργείοισι πολύστονα κήδε' ἐφῆκεν.</ruby>
</ol>

<ol>
	<ruby>
		<rtc lang="grc" translate="no">ὣς εἰπὼν ἐν χερσὶ τίθει, ὃ δὲ δέξατο χαίρων</ruby>
	<ruby>
		<rtc lang="grc" translate="no">παῖδα φίλην: τοὶ δ' ὦκα θεῷ ἱερὴν ἑκατόμβην</ruby>
	<ruby>
		<rtc lang="grc" translate="no">ἑξείης ἔστησαν ἐύ̈δμητον περὶ βωμόν,</ruby>
	<ruby>
		<rtc lang="grc" translate="no">χερνίψαντο δ' ἔπειτα καὶ οὐλοχύτας ἀνέλοντο.</ruby>
	<ruby>
		<rtc lang="grc" translate="no">τοῖσιν δὲ Χρύσης μεγάλ' εὔχετο χεῖρας ἀνασχών:</ruby>
	<ruby>
		<rtc lang="grc" translate="no">κλῦθί μευ ἀργυρότοξ', ὃς Χρύσην ἀμφιβέβηκας</ruby>
	<ruby>
		<rtc lang="grc" translate="no">Κίλλαν τε ζαθέην Τενέδοιό τε ἶφι ἀνάσσεις:</ruby>
	<ruby>
		<rtc lang="grc" translate="no">ἦ μὲν δή ποτ' ἐμεῦ πάρος ἔκλυες εὐξαμένοιο,</ruby>
	<ruby>
		<rtc lang="grc" translate="no">τίμησας μὲν ἐμέ, μέγα δ' ἴψαο λαὸν Ἀχαιῶν:</ruby>
	<ruby>
		<rtc lang="grc" translate="no">ἠδ' ἔτι καὶ νῦν μοι τόδ' ἐπικρήηνον ἐέλδωρ:</ruby>
	<ruby>
		<rtc lang="grc" translate="no">ἤδη νῦν Δαναοῖσιν ἀεικέα λοιγὸν ἄμυνον.</ruby>
</ol>

<ol>
	<ruby>
		<rtc lang="grc" translate="no">ὣς ἔφατ' εὐχόμενος, τοῦ δ' ἔκλυε Φοῖβος Ἀπόλλων.</ruby>
	<ruby>
		<rtc lang="grc" translate="no">αὐτὰρ ἐπεί ῥ' εὔξαντο καὶ οὐλοχύτας προβάλοντο,</ruby>
	<ruby>
		<rtc lang="grc" translate="no">αὐέρυσαν μὲν πρῶτα καὶ ἔσφαξαν καὶ ἔδειραν,</ruby>
	<ruby>
		<rtc lang="grc" translate="no">μηρούς τ' ἐξέταμον κατά τε κνίσῃ ἐκάλυψαν</ruby>
	<ruby>
		<rtc lang="grc" translate="no">δίπτυχα ποιήσαντες, ἐπ' αὐτῶν δ' ὠμοθέτησαν:</ruby>
	<ruby>
		<rtc lang="grc" translate="no">καῖε δ' ἐπὶ σχίζῃς ὁ γέρων, ἐπὶ δ' αἴθοπα οἶνον</ruby>
	<ruby>
		<rtc lang="grc" translate="no">λεῖβε: νέοι δὲ παρ' αὐτὸν ἔχον πεμπώβολα χερσίν.</ruby>
	<ruby>
		<rtc lang="grc" translate="no">αὐτὰρ ἐπεὶ κατὰ μῆρε κάη καὶ σπλάγχνα πάσαντο,</ruby>
	<ruby>
		<rtc lang="grc" translate="no">μίστυλλόν τ' ἄρα τἆλλα καὶ ἀμφ' ὀβελοῖσιν ἔπειραν,</ruby>
	<ruby>
		<rtc lang="grc" translate="no">ὤπτησάν τε περιφραδέως, ἐρύσαντό τε πάντα.</ruby>
	<ruby>
		<rtc lang="grc" translate="no">αὐτὰρ ἐπεὶ παύσαντο πόνου τετύκοντό τε δαῖτα</ruby>
	<ruby>
		<rtc lang="grc" translate="no">δαίνυντ', οὐδέ τι θυμὸς ἐδεύετο δαιτὸς ἐί̈σης.</ruby>
	<ruby>
		<rtc lang="grc" translate="no">αὐτὰρ ἐπεὶ πόσιος καὶ ἐδητύος ἐξ ἔρον ἕντο,</ruby>
	<ruby>
		<rtc lang="grc" translate="no">κοῦροι μὲν κρητῆρας ἐπεστέψαντο ποτοῖο,</ruby>
	<ruby>
		<rtc lang="grc" translate="no">νώμησαν δ' ἄρα πᾶσιν ἐπαρξάμενοι δεπάεσσιν:</ruby>
	<ruby>
		<rtc lang="grc" translate="no">οἳ δὲ πανημέριοι μολπῇ θεὸν ἱλάσκοντο</ruby>
	<ruby>
		<rtc lang="grc" translate="no">καλὸν ἀείδοντες παιήονα κοῦροι Ἀχαιῶν</ruby>
	<ruby>
		<rtc lang="grc" translate="no">μέλποντες ἑκάεργον: ὃ δὲ φρένα τέρπετ' ἀκούων.</ruby>
</ol>

<ol>
	<ruby>
		<rtc lang="grc" translate="no">ἦμος δ' ἠέλιος κατέδυ καὶ ἐπὶ κνέφας ἦλθε,</ruby>
	<ruby>
		<rtc lang="grc" translate="no">δὴ τότε κοιμήσαντο παρὰ πρυμνήσια νηός:</ruby>
	<ruby>
		<rtc lang="grc" translate="no">ἦμος δ' ἠριγένεια φάνη ῥοδοδάκτυλος Ἠώς,</ruby>
	<ruby>
		<rtc lang="grc" translate="no">καὶ τότ' ἔπειτ' ἀνάγοντο μετὰ στρατὸν εὐρὺν Ἀχαιῶν:</ruby>
	<ruby>
		<rtc lang="grc" translate="no">τοῖσιν δ' ἴκμενον οὖρον ἵει ἑκάεργος Ἀπόλλων:</ruby>
	<ruby>
		<rtc lang="grc" translate="no">οἳ δ' ἱστὸν στήσαντ' ἀνά θ' ἱστία λευκὰ πέτασσαν,</ruby>
	<ruby>
		<rtc lang="grc" translate="no">ἐν δ' ἄνεμος πρῆσεν μέσον ἱστίον, ἀμφὶ δὲ κῦμα</ruby>
	<ruby>
		<rtc lang="grc" translate="no">στείρῃ πορφύρεον μεγάλ' ἴαχε νηὸς ἰούσης:</ruby>
	<ruby>
		<rtc lang="grc" translate="no">ἣ δ' ἔθεεν κατὰ κῦμα διαπρήσσουσα κέλευθον.</ruby>
	<ruby>
		<rtc lang="grc" translate="no">αὐτὰρ ἐπεί ῥ' ἵκοντο κατὰ στρατὸν εὐρὺν Ἀχαιῶν,</ruby>
	<ruby>
		<rtc lang="grc" translate="no">νῆα μὲν οἵ γε μέλαιναν ἐπ' ἠπείροιο ἔρυσσαν</ruby>
	<ruby>
		<rtc lang="grc" translate="no">ὑψοῦ ἐπὶ ψαμάθοις, ὑπὸ δ' ἕρματα μακρὰ τάνυσσαν:</ruby>
	<ruby>
		<rtc lang="grc" translate="no">αὐτοὶ δ' ἐσκίδναντο κατὰ κλισίας τε νέας τε.</ruby>
</ol>

<ol>
	<ruby>
		<rtc lang="grc" translate="no">αὐτὰρ ὃ μήνιε νηυσὶ παρήμενος ὠκυπόροισι</ruby>
	<ruby>
		<rtc lang="grc" translate="no">διογενὴς Πηλῆος υἱὸς πόδας ὠκὺς Ἀχιλλεύς:</ruby>
	<ruby>
		<rtc lang="grc" translate="no">οὔτέ ποτ' εἰς ἀγορὴν πωλέσκετο κυδιάνειραν</ruby>
	<ruby>
		<rtc lang="grc" translate="no">οὔτέ ποτ' ἐς πόλεμον, ἀλλὰ φθινύθεσκε φίλον κῆρ</ruby>
	<ruby>
		<rtc lang="grc" translate="no">αὖθι μένων, ποθέεσκε δ' ἀϋτήν τε πτόλεμόν τε.</ruby>
</ol>

<ol>
	<ruby>
		<rtc lang="grc" translate="no">ἀλλ' ὅτε δή ῥ' ἐκ τοῖο δυωδεκάτη γένετ' ἠώς,</ruby>
	<ruby>
		<rtc lang="grc" translate="no">καὶ τότε δὴ πρὸς Ὄλυμπον ἴσαν θεοὶ αἰὲν ἐόντες</ruby>
	<ruby>
		<rtc lang="grc" translate="no">πάντες ἅμα, Ζεὺς δ' ἦρχε: Θέτις δ' οὐ λήθετ' ἐφετμέων</ruby>
	<ruby>
		<rtc lang="grc" translate="no">παιδὸς ἑοῦ, ἀλλ' ἥ γ' ἀνεδύσετο κῦμα θαλάσσης.</ruby>
	<ruby>
		<rtc lang="grc" translate="no">ἠερίη δ' ἀνέβη μέγαν οὐρανὸν Οὔλυμπόν τε.</ruby>
	<ruby>
		<rtc lang="grc" translate="no">εὗρεν δ' εὐρύοπα Κρονίδην ἄτερ ἥμενον ἄλλων</ruby>
	<ruby>
		<rtc lang="grc" translate="no">ἀκροτάτῃ κορυφῇ πολυδειράδος Οὐλύμποιο:</ruby>
	<ruby>
		<rtc lang="grc" translate="no">καί ῥα πάροιθ' αὐτοῖο καθέζετο, καὶ λάβε γούνων</ruby>
	<ruby>
		<rtc lang="grc" translate="no">σκαιῇ, δεξιτερῇ δ' ἄρ' ὑπ' ἀνθερεῶνος ἑλοῦσα</ruby>
	<ruby>
		<rtc lang="grc" translate="no">λισσομένη προσέειπε Δία Κρονίωνα ἄνακτα:</ruby>
	<ruby>
		<rtc lang="grc" translate="no">Ζεῦ πάτερ εἴ ποτε δή σε μετ' ἀθανάτοισιν ὄνησα</ruby>
	<ruby>
		<rtc lang="grc" translate="no">ἢ ἔπει ἢ ἔργῳ, τόδε μοι κρήηνον ἐέλδωρ:</ruby>
	<ruby>
		<rtc lang="grc" translate="no">τίμησόν μοι υἱὸν ὃς ὠκυμορώτατος ἄλλων</ruby>
	<ruby>
		<rtc lang="grc" translate="no">ἔπλετ': ἀτάρ μιν νῦν γε ἄναξ ἀνδρῶν Ἀγαμέμνων</ruby>
	<ruby>
		<rtc lang="grc" translate="no">ἠτίμησεν: ἑλὼν γὰρ ἔχει γέρας αὐτὸς ἀπούρας.</ruby>
	<ruby>
		<rtc lang="grc" translate="no">ἀλλὰ σύ πέρ μιν τῖσον Ὀλύμπιε μητίετα Ζεῦ:</ruby>
	<ruby>
		<rtc lang="grc" translate="no">τόφρα δ' ἐπὶ Τρώεσσι τίθει κράτος ὄφρ' ἂν Ἀχαιοὶ</ruby>
	<ruby>
		<rtc lang="grc" translate="no">υἱὸν ἐμὸν τίσωσιν ὀφέλλωσίν τέ ἑ τιμῇ.</ruby>
</ol>

<ol>
	<ruby>
		<rtc lang="grc" translate="no">ὣς φάτο: τὴν δ' οὔ τι προσέφη νεφεληγερέτα Ζεύς,</ruby>
	<ruby>
		<rtc lang="grc" translate="no">ἀλλ' ἀκέων δὴν ἧστο: Θέτις δ' ὡς ἥψατο γούνων</ruby>
	<ruby>
		<rtc lang="grc" translate="no">ὣς ἔχετ' ἐμπεφυυῖα, καὶ εἴρετο δεύτερον αὖτις:</ruby>
	<ruby>
		<rtc lang="grc" translate="no">νημερτὲς μὲν δή μοι ὑπόσχεο καὶ κατάνευσον</ruby>
	<ruby>
		<rtc lang="grc" translate="no">ἢ ἀπόειπ', ἐπεὶ οὔ τοι ἔπι δέος, ὄφρ' ἐὺ̈ εἰδέω</ruby>
	<ruby>
		<rtc lang="grc" translate="no">ὅσσον ἐγὼ μετὰ πᾶσιν ἀτιμοτάτη θεός εἰμι.</ruby>
</ol>

<ol>
	<ruby>
		<rtc lang="grc" translate="no">τὴν δὲ μέγ' ὀχθήσας προσέφη νεφεληγερέτα Ζεύς:</ruby>
	<ruby>
		<rtc lang="grc" translate="no">ἦ δὴ λοίγια ἔργ' ὅ τέ μ' ἐχθοδοπῆσαι ἐφήσεις</ruby>
	<ruby>
		<rtc lang="grc" translate="no">Ἥρῃ ὅτ' ἄν μ' ἐρέθῃσιν ὀνειδείοις ἐπέεσσιν:</ruby>
	<ruby>
		<rtc lang="grc" translate="no">ἣ δὲ καὶ αὔτως μ' αἰεὶ ἐν ἀθανάτοισι θεοῖσι</ruby>
	<ruby>
		<rtc lang="grc" translate="no">νεικεῖ, καί τέ μέ φησι μάχῃ Τρώεσσιν ἀρήγειν.</ruby>
	<ruby>
		<rtc lang="grc" translate="no">ἀλλὰ σὺ μὲν νῦν αὖτις ἀπόστιχε μή τι νοήσῃ</ruby>
	<ruby>
		<rtc lang="grc" translate="no">Ἥρη: ἐμοὶ δέ κε ταῦτα μελήσεται ὄφρα τελέσσω:</ruby>
	<ruby>
		<rtc lang="grc" translate="no">εἰ δ' ἄγε τοι κεφαλῇ κατανεύσομαι ὄφρα πεποίθῃς:</ruby>
	<ruby>
		<rtc lang="grc" translate="no">τοῦτο γὰρ ἐξ ἐμέθεν γε μετ' ἀθανάτοισι μέγιστον</ruby>
	<ruby>
		<rtc lang="grc" translate="no">τέκμωρ: οὐ γὰρ ἐμὸν παλινάγρετον οὐδ' ἀπατηλὸν</ruby>
	<ruby>
		<rtc lang="grc" translate="no">οὐδ' ἀτελεύτητον ὅ τί κεν κεφαλῇ κατανεύσω.</ruby>
</ol>

<ol>
	<ruby>
		<rtc lang="grc" translate="no">ἦ καὶ κυανέῃσιν ἐπ' ὀφρύσι νεῦσε Κρονίων:</ruby>
	<ruby>
		<rtc lang="grc" translate="no">ἀμβρόσιαι δ' ἄρα χαῖται ἐπερρώσαντο ἄνακτος</ruby>
	<ruby>
		<rtc lang="grc" translate="no">κρατὸς ἀπ' ἀθανάτοιο: μέγαν δ' ἐλέλιξεν Ὄλυμπον.</ruby>
	<ruby>
		<rtc lang="grc" translate="no">τώ γ' ὣς βουλεύσαντε διέτμαγεν: ἣ μὲν ἔπειτα</ruby>
	<ruby>
		<rtc lang="grc" translate="no">εἰς ἅλα ἆλτο βαθεῖαν ἀπ' αἰγλήεντος Ὀλύμπου,</ruby>
	<ruby>
		<rtc lang="grc" translate="no">Ζεὺς δὲ ἑὸν πρὸς δῶμα: θεοὶ δ' ἅμα πάντες ἀνέσταν</ruby>
	<ruby>
		<rtc lang="grc" translate="no">ἐξ ἑδέων σφοῦ πατρὸς ἐναντίον: οὐδέ τις ἔτλη</ruby>
	<ruby>
		<rtc lang="grc" translate="no">μεῖναι ἐπερχόμενον, ἀλλ' ἀντίοι ἔσταν ἅπαντες.</ruby>
	<ruby>
		<rtc lang="grc" translate="no">ὣς ὃ μὲν ἔνθα καθέζετ' ἐπὶ θρόνου: οὐδέ μιν Ἥρη</ruby>
	<ruby>
		<rtc lang="grc" translate="no">ἠγνοίησεν ἰδοῦσ' ὅτι οἱ συμφράσσατο βουλὰς</ruby>
	<ruby>
		<rtc lang="grc" translate="no">ἀργυρόπεζα Θέτις θυγάτηρ ἁλίοιο γέροντος.</ruby>
	<ruby>
		<rtc lang="grc" translate="no">αὐτίκα κερτομίοισι Δία Κρονίωνα προσηύδα:</ruby>
	<ruby>
		<rtc lang="grc" translate="no">τίς δ' αὖ τοι δολομῆτα θεῶν συμφράσσατο βουλάς;</ruby>
	<ruby>
		<rtc lang="grc" translate="no">αἰεί τοι φίλον ἐστὶν ἐμεῦ ἀπὸ νόσφιν ἐόντα</ruby>
	<ruby>
		<rtc lang="grc" translate="no">κρυπτάδια φρονέοντα δικαζέμεν: οὐδέ τί πώ μοι</ruby>
	<ruby>
		<rtc lang="grc" translate="no">πρόφρων τέτληκας εἰπεῖν ἔπος ὅττι νοήσῃς.</ruby>
</ol>

<ol>
	<ruby>
		<rtc lang="grc" translate="no">τὴν δ' ἠμείβετ' ἔπειτα πατὴρ ἀνδρῶν τε θεῶν τε:</ruby>
	<ruby>
		<rtc lang="grc" translate="no">Ἥρη μὴ δὴ πάντας ἐμοὺς ἐπιέλπεο μύθους</ruby>
	<ruby>
		<rtc lang="grc" translate="no">εἰδήσειν: χαλεποί τοι ἔσοντ' ἀλόχῳ περ ἐούσῃ:</ruby>
	<ruby>
		<rtc lang="grc" translate="no">ἀλλ' ὃν μέν κ' ἐπιεικὲς ἀκουέμεν οὔ τις ἔπειτα</ruby>
	<ruby>
		<rtc lang="grc" translate="no">οὔτε θεῶν πρότερος τὸν εἴσεται οὔτ' ἀνθρώπων:</ruby>
	<ruby>
		<rtc lang="grc" translate="no">ὃν δέ κ' ἐγὼν ἀπάνευθε θεῶν ἐθέλωμι νοῆσαι</ruby>
	<ruby>
		<rtc lang="grc" translate="no">μή τι σὺ ταῦτα ἕκαστα διείρεο μηδὲ μετάλλα.</ruby>
</ol>

<ol>
	<ruby>
		<rtc lang="grc" translate="no">τὸν δ' ἠμείβετ' ἔπειτα βοῶπις πότνια Ἥρη:</ruby>
	<ruby>
		<rtc lang="grc" translate="no">αἰνότατε Κρονίδη ποῖον τὸν μῦθον ἔειπες;</ruby>
	<ruby>
		<rtc lang="grc" translate="no">καὶ λίην σε πάρος γ' οὔτ' εἴρομαι οὔτε μεταλλῶ,</ruby>
	<ruby>
		<rtc lang="grc" translate="no">ἀλλὰ μάλ' εὔκηλος τὰ φράζεαι ἅσσ' ἐθέλῃσθα.</ruby>
	<ruby>
		<rtc lang="grc" translate="no">νῦν δ' αἰνῶς δείδοικα κατὰ φρένα μή σε παρείπῃ</ruby>
	<ruby>
		<rtc lang="grc" translate="no">ἀργυρόπεζα Θέτις θυγάτηρ ἁλίοιο γέροντος:</ruby>
	<ruby>
		<rtc lang="grc" translate="no">ἠερίη γὰρ σοί γε παρέζετο καὶ λάβε γούνων:</ruby>
	<ruby>
		<rtc lang="grc" translate="no">τῇ σ' ὀί̈ω κατανεῦσαι ἐτήτυμον ὡς Ἀχιλῆα</ruby>
	<ruby>
		<rtc lang="grc" translate="no">τιμήσῃς, ὀλέσῃς δὲ πολέας ἐπὶ νηυσὶν Ἀχαιῶν.</ruby>
</ol>

<ol>
	<ruby>
		<rtc lang="grc" translate="no">τὴν δ' ἀπαμειβόμενος προσέφη νεφεληγερέτα Ζεύς:</ruby>
	<ruby>
		<rtc lang="grc" translate="no">δαιμονίη αἰεὶ μὲν ὀί̈εαι οὐδέ σε λήθω:</ruby>
	<ruby>
		<rtc lang="grc" translate="no">πρῆξαι δ' ἔμπης οὔ τι δυνήσεαι, ἀλλ' ἀπὸ θυμοῦ</ruby>
	<ruby>
		<rtc lang="grc" translate="no">μᾶλλον ἐμοὶ ἔσεαι: τὸ δέ τοι καὶ ῥίγιον ἔσται.</ruby>
	<ruby>
		<rtc lang="grc" translate="no">εἰ δ' οὕτω τοῦτ' ἐστὶν ἐμοὶ μέλλει φίλον εἶναι:</ruby>
	<ruby>
		<rtc lang="grc" translate="no">ἀλλ' ἀκέουσα κάθησο, ἐμῷ δ' ἐπιπείθεο μύθῳ,</ruby>
	<ruby>
		<rtc lang="grc" translate="no">μή νύ τοι οὐ χραίσμωσιν ὅσοι θεοί εἰσ' ἐν Ὀλύμπῳ</ruby>
	<ruby>
		<rtc lang="grc" translate="no">ἆσσον ἰόνθ', ὅτε κέν τοι ἀάπτους χεῖρας ἐφείω.</ruby>
	<ruby>
		<rtc lang="grc" translate="no">ὣς ἔφατ' ἔδεισεν δὲ βοῶπις πότνια Ἥρη,</ruby>
	<ruby>
		<rtc lang="grc" translate="no">καί ῥ' ἀκέουσα καθῆστο ἐπιγνάμψασα φίλον κῆρ:</ruby>
	<ruby>
		<rtc lang="grc" translate="no">ὄχθησαν δ' ἀνὰ δῶμα Διὸς θεοὶ Οὐρανίωνες:</ruby>
	<ruby>
		<rtc lang="grc" translate="no">τοῖσιν δ' Ἥφαιστος κλυτοτέχνης ἦρχ' ἀγορεύειν</ruby>
	<ruby>
		<rtc lang="grc" translate="no">μητρὶ φίλῃ ἐπίηρα φέρων λευκωλένῳ Ἥρῃ:</ruby>
	<ruby>
		<rtc lang="grc" translate="no">ἦ δὴ λοίγια ἔργα τάδ' ἔσσεται οὐδ' ἔτ' ἀνεκτά,</ruby>
	<ruby>
		<rtc lang="grc" translate="no">εἰ δὴ σφὼ ἕνεκα θνητῶν ἐριδαίνετον ὧδε,</ruby>
	<ruby>
		<rtc lang="grc" translate="no">ἐν δὲ θεοῖσι κολῳὸν ἐλαύνετον: οὐδέ τι δαιτὸς</ruby>
	<ruby>
		<rtc lang="grc" translate="no">ἐσθλῆς ἔσσεται ἦδος, ἐπεὶ τὰ χερείονα νικᾷ.</ruby>
	<ruby>
		<rtc lang="grc" translate="no">μητρὶ δ' ἐγὼ παράφημι καὶ αὐτῇ περ νοεούσῃ</ruby>
	<ruby>
		<rtc lang="grc" translate="no">πατρὶ φίλῳ ἐπίηρα φέρειν Διί, ὄφρα μὴ αὖτε</ruby>
	<ruby>
		<rtc lang="grc" translate="no">νεικείῃσι πατήρ, σὺν δ' ἡμῖν δαῖτα ταράξῃ.</ruby>
	<ruby>
		<rtc lang="grc" translate="no">εἴ περ γάρ κ' ἐθέλῃσιν Ὀλύμπιος ἀστεροπητὴς</ruby>
	<ruby>
		<rtc lang="grc" translate="no">ἐξ ἑδέων στυφελίξαι: ὃ γὰρ πολὺ φέρτατός ἐστιν.</ruby>
	<ruby>
		<rtc lang="grc" translate="no">ἀλλὰ σὺ τὸν ἐπέεσσι καθάπτεσθαι μαλακοῖσιν:</ruby>
	<ruby>
		<rtc lang="grc" translate="no">αὐτίκ' ἔπειθ' ἵλαος Ὀλύμπιος ἔσσεται ἡμῖν.</ruby>
</ol>

<ol>
	<ruby>
		<rtc lang="grc" translate="no">ὣς ἄρ' ἔφη καὶ ἀναί̈ξας δέπας ἀμφικύπελλον</ruby>
	<ruby>
		<rtc lang="grc" translate="no">μητρὶ φίλῃ ἐν χειρὶ τίθει καί μιν προσέειπε:</ruby>
	<ruby>
		<rtc lang="grc" translate="no">τέτλαθι μῆτερ ἐμή, καὶ ἀνάσχεο κηδομένη περ,</ruby>
	<ruby>
		<rtc lang="grc" translate="no">μή σε φίλην περ ἐοῦσαν ἐν ὀφθαλμοῖσιν ἴδωμαι</ruby>
	<ruby>
		<rtc lang="grc" translate="no">θεινομένην, τότε δ' οὔ τι δυνήσομαι ἀχνύμενός περ</ruby>
	<ruby>
		<rtc lang="grc" translate="no">χραισμεῖν: ἀργαλέος γὰρ Ὀλύμπιος ἀντιφέρεσθαι:</ruby>
	<ruby>
		<rtc lang="grc" translate="no">ἤδη γάρ με καὶ ἄλλοτ' ἀλεξέμεναι μεμαῶτα</ruby>
	<ruby>
		<rtc lang="grc" translate="no">ῥῖψε ποδὸς τεταγὼν ἀπὸ βηλοῦ θεσπεσίοιο,</ruby>
	<ruby>
		<rtc lang="grc" translate="no">πᾶν δ' ἦμαρ φερόμην, ἅμα δ' ἠελίῳ καταδύντι</ruby>
	<ruby>
		<rtc lang="grc" translate="no">κάππεσον ἐν Λήμνῳ, ὀλίγος δ' ἔτι θυμὸς ἐνῆεν:</ruby>
	<ruby>
		<rtc lang="grc" translate="no">ἔνθά με Σίντιες ἄνδρες ἄφαρ κομίσαντο πεσόντα.</ruby>
</ol>

<ol>
	<ruby>
		<rtc lang="grc" translate="no">ὣς φάτο, μείδησεν δὲ θεὰ λευκώλενος Ἥρη,</ruby>
	<ruby>
		<rtc lang="grc" translate="no">μειδήσασα δὲ παιδὸς ἐδέξατο χειρὶ κύπελλον:</ruby>
	<ruby>
		<rtc lang="grc" translate="no">αὐτὰρ ὃ τοῖς ἄλλοισι θεοῖς ἐνδέξια πᾶσιν</ruby>
	<ruby>
		<rtc lang="grc" translate="no">οἰνοχόει γλυκὺ νέκταρ ἀπὸ κρητῆρος ἀφύσσων:</ruby>
	<ruby>
		<rtc lang="grc" translate="no">ἄσβεστος δ' ἄρ' ἐνῶρτο γέλως μακάρεσσι θεοῖσιν</ruby>
	<ruby>
		<rtc lang="grc" translate="no">ὡς ἴδον Ἥφαιστον διὰ δώματα ποιπνύοντα.</ruby>
</ol>

<ol>
	<ruby>
		<rtc lang="grc" translate="no">ὣς τότε μὲν πρόπαν ἦμαρ ἐς ἠέλιον καταδύντα</ruby>
	<ruby>
		<rtc lang="grc" translate="no">δαίνυντ', οὐδέ τι θυμὸς ἐδεύετο δαιτὸς ἐί̈σης,</ruby>
	<ruby>
		<rtc lang="grc" translate="no">οὐ μὲν φόρμιγγος περικαλλέος ἣν ἔχ' Ἀπόλλων,</ruby>
	<ruby>
		<rtc lang="grc" translate="no">Μουσάων θ' αἳ ἄειδον ἀμειβόμεναι ὀπὶ καλῇ.</ruby>
	<ruby>
</ol>

<ol>
	<ruby>
		<rtc lang="grc" translate="no">αὐτὰρ ἐπεὶ κατέδυ λαμπρὸν φάος ἠελίοιο,</ruby>
	<ruby>
		<rtc lang="grc" translate="no">οἳ μὲν κακκείοντες ἔβαν οἶκον δὲ ἕκαστος,</ruby>
	<ruby>
		<rtc lang="grc" translate="no">ἧχι ἑκάστῳ δῶμα περικλυτὸς ἀμφιγυήεις</ruby>
	<ruby>
		<rtc lang="grc" translate="no">Ἥφαιστος ποίησεν ἰδυίῃσι πραπίδεσσι:</ruby>
	<ruby>
		<rtc lang="grc" translate="no">Ζεὺς δὲ πρὸς ὃν λέχος ἤϊ' Ὀλύμπιος ἀστεροπητής,</ruby>
	<ruby>
		<rtc lang="grc" translate="no">ἔνθα πάρος κοιμᾶθ' ὅτε μιν γλυκὺς ὕπνος ἱκάνοι:</ruby>
	<ruby>
		<rtc lang="grc" translate="no">ἔνθα καθεῦδ' ἀναβάς, παρὰ δὲ χρυσόθρονος Ἥρη.</ruby>
</ol>
</section>
</article>
