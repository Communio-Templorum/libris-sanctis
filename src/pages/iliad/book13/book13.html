<article itemscope itemtype="http://schema.org/Book http://schema.org/PublicationVolume">
<meta itemprop="copyrightYear" content="1898" />
<meta itemprop="volumeNumber" content="3" />
<h2 itemprop="name">The Iliad</h2>
<u itemprop="author">Homer</u>

<section itemscope itemtype="http://schema.org/Book http://schema.org/PublicationIssue">
<nav>
	<a href="#!/" rel="contents">Table of Contents</a>
	<a href="#!/iliad/book12/" rel="prev">Previous</a>
	<a href="#!/iliad/book14/" rel="next">Next</a>
</nav>
<meta itemprop="issueNumber" content="13" />
<h3 itemprop="name">Book 13</h3>

<ol>
<ruby><rtc lang="grc" translate="no">Ζεὺς δ' ἐπεὶ οὖν Τρῶάς τε καὶ Ἕκτορα νηυσὶ πέλασσε,
<rtc lang="grc" translate="no">τοὺς μὲν ἔα παρὰ τῇσι πόνον τ' ἐχέμεν καὶ ὀϊζὺν
<rtc lang="grc" translate="no">νωλεμέως, αὐτὸς δὲ πάλιν τρέπεν ὄσσε φαεινὼ
<rtc lang="grc" translate="no">νόσφιν ἐφ' ἱπποπόλων Θρῃκῶν καθορώμενος αἶαν
<rtc lang="grc" translate="no">Μυσῶν τ' ἀγχεμάχων καὶ ἀγαυῶν ἱππημολγῶν
<rtc lang="grc" translate="no">γλακτοφάγων Ἀβίων τε δικαιοτάτων ἀνθρώπων.
<rtc lang="grc" translate="no">ἐς Τροίην δ' οὐ πάμπαν ἔτι τρέπεν ὄσσε φαεινώ:
<rtc lang="grc" translate="no">οὐ γὰρ ὅ γ' ἀθανάτων τινα ἔλπετο ὃν κατὰ θυμὸν
<rtc lang="grc" translate="no">ἐλθόντ' ἢ Τρώεσσιν ἀρηξέμεν ἢ Δαναοῖσιν.
<rtc lang="grc" translate="no">οὐδ' ἀλαοσκοπιὴν εἶχε κρείων ἐνοσίχθων:
<rtc lang="grc" translate="no">καὶ γὰρ ὃ θαυμάζων ἧστο πτόλεμόν τε μάχην τε
<rtc lang="grc" translate="no">ὑψοῦ ἐπ' ἀκροτάτης κορυφῆς Σάμου ὑληέσσης
<rtc lang="grc" translate="no">Θρηϊκίης: ἔνθεν γὰρ ἐφαίνετο πᾶσα μὲν Ἴδη,
<rtc lang="grc" translate="no">φαίνετο δὲ Πριάμοιο πόλις καὶ νῆες Ἀχαιῶν.
<rtc lang="grc" translate="no">ἔνθ' ἄρ' ὅ γ' ἐξ ἁλὸς ἕζετ' ἰών, ἐλέαιρε δ' Ἀχαιοὺς
<rtc lang="grc" translate="no">Τρωσὶν δαμναμένους, Διὶ δὲ κρατερῶς ἐνεμέσσα.
<rtc lang="grc" translate="no">αὐτίκα δ' ἐξ ὄρεος κατεβήσετο παιπαλόεντος
<rtc lang="grc" translate="no">κραιπνὰ ποσὶ προβιβάς: τρέμε δ' οὔρεα μακρὰ καὶ ὕλη
<rtc lang="grc" translate="no">ποσσὶν ὑπ' ἀθανάτοισι Ποσειδάωνος ἰόντος.
<rtc lang="grc" translate="no">τρὶς μὲν ὀρέξατ' ἰών, τὸ δὲ τέτρατον ἵκετο τέκμωρ
<rtc lang="grc" translate="no">Αἰγάς, ἔνθα δέ οἱ κλυτὰ δώματα βένθεσι λίμνης
<rtc lang="grc" translate="no">χρύσεα μαρμαίροντα τετεύχαται ἄφθιτα αἰεί.
<rtc lang="grc" translate="no">ἔνθ' ἐλθὼν ὑπ' ὄχεσφι τιτύσκετο χαλκόποδ' ἵππω
<rtc lang="grc" translate="no">ὠκυπέτα χρυσέῃσιν ἐθείρῃσιν κομόωντε,
<rtc lang="grc" translate="no">χρυσὸν δ' αὐτὸς ἔδυνε περὶ χροί̈, γέντο δ' ἱμάσθλην
<rtc lang="grc" translate="no">χρυσείην εὔτυκτον, ἑοῦ δ' ἐπεβήσετο δίφρου,
<rtc lang="grc" translate="no">βῆ δ' ἐλάαν ἐπὶ κύματ': ἄταλλε δὲ κήτε' ὑπ' αὐτοῦ
<rtc lang="grc" translate="no">πάντοθεν ἐκ κευθμῶν, οὐδ' ἠγνοίησεν ἄνακτα:
<rtc lang="grc" translate="no">γηθοσύνῃ δὲ θάλασσα διίστατο: τοὶ δὲ πέτοντο
<rtc lang="grc" translate="no">ῥίμφα μάλ', οὐδ' ὑπένερθε διαίνετο χάλκεος ἄξων:
<rtc lang="grc" translate="no">τὸν δ' ἐς Ἀχαιῶν νῆας ἐύ̈σκαρθμοι φέρον ἵπποι.
<rtc lang="grc" translate="no">ἔστι δέ τι σπέος εὐρὺ βαθείης βένθεσι λίμνης
<rtc lang="grc" translate="no">μεσσηγὺς Τενέδοιο καὶ Ἴμβρου παιπαλοέσσης:
<rtc lang="grc" translate="no">ἔνθ' ἵππους ἔστησε Ποσειδάων ἐνοσίχθων
<rtc lang="grc" translate="no">λύσας ἐξ ὀχέων, παρὰ δ' ἀμβρόσιον βάλεν εἶδαρ
<rtc lang="grc" translate="no">ἔδμεναι: ἀμφὶ δὲ ποσσὶ πέδας ἔβαλε χρυσείας
<rtc lang="grc" translate="no">ἀρρήκτους ἀλύτους, ὄφρ' ἔμπεδον αὖθι μένοιεν
<rtc lang="grc" translate="no">νοστήσαντα ἄνακτα: ὃ δ' ἐς στρατὸν ᾤχετ' Ἀχαιῶν.

<ruby><rtc lang="grc" translate="no">Τρῶες δὲ φλογὶ ἶσοι ἀολλέες ἠὲ θυέλλῃ
<rtc lang="grc" translate="no">Ἕκτορι Πριαμίδῃ ἄμοτον μεμαῶτες ἕποντο
<rtc lang="grc" translate="no">ἄβρομοι αὐί̈αχοι: ἔλποντο δὲ νῆας Ἀχαιῶν
<rtc lang="grc" translate="no">αἱρήσειν, κτενέειν δὲ παρ' αὐτόθι πάντας ἀρίστους.
<rtc lang="grc" translate="no">ἀλλὰ Ποσειδάων γαιήοχος ἐννοσίγαιος
<rtc lang="grc" translate="no">Ἀργείους ὄτρυνε βαθείης ἐξ ἁλὸς ἐλθὼν
<rtc lang="grc" translate="no">εἰσάμενος Κάλχαντι δέμας καὶ ἀτειρέα φωνήν:
<rtc lang="grc" translate="no">Αἴαντε πρώτω προσέφη μεμαῶτε καὶ αὐτώ:
<rtc lang="grc" translate="no">Αἴαντε σφὼ μέν τε σαώσετε λαὸν Ἀχαιῶν
<rtc lang="grc" translate="no">ἀλκῆς μνησαμένω, μὴ δὲ κρυεροῖο φόβοιο.
<rtc lang="grc" translate="no">ἄλλῃ μὲν γὰρ ἔγωγ' οὐ δείδια χεῖρας ἀάπτους
<rtc lang="grc" translate="no">Τρώων, οἳ μέγα τεῖχος ὑπερκατέβησαν ὁμίλῳ:
<rtc lang="grc" translate="no">ἕξουσιν γὰρ πάντας ἐϋκνήμιδες Ἀχαιοί:
<rtc lang="grc" translate="no">τῇ δὲ δὴ αἰνότατον περιδείδια μή τι πάθωμεν,
<rtc lang="grc" translate="no">ᾗ ῥ' ὅ γ' ὁ λυσσώδης φλογὶ εἴκελος ἡγεμονεύει
<rtc lang="grc" translate="no">Ἕκτωρ, ὃς Διὸς εὔχετ' ἐρισθενέος πάϊς εἶναι.
<rtc lang="grc" translate="no">σφῶϊν δ' ὧδε θεῶν τις ἐνὶ φρεσὶ ποιήσειεν
<rtc lang="grc" translate="no">αὐτώ θ' ἑστάμεναι κρατερῶς καὶ ἀνωγέμεν ἄλλους:
<rtc lang="grc" translate="no">τώ κε καὶ ἐσσύμενόν περ ἐρωήσαιτ' ἀπὸ νηῶν
<rtc lang="grc" translate="no">ὠκυπόρων, εἰ καί μιν Ὀλύμπιος αὐτὸς ἐγείρει.
<rtc lang="grc" translate="no">ἦ καὶ σκηπανίῳ γαιήοχος ἐννοσίγαιος
<rtc lang="grc" translate="no">ἀμφοτέρω κεκόπων πλῆσεν μένεος κρατεροῖο,
<rtc lang="grc" translate="no">γυῖα δ' ἔθηκεν ἐλαφρὰ πόδας καὶ χεῖρας ὕπερθεν.
<rtc lang="grc" translate="no">αὐτὸς δ' ὥς τ' ἴρηξ ὠκύπτερος ὦρτο πέτεσθαι,
<rtc lang="grc" translate="no">ὅς ῥά τ' ἀπ' αἰγίλιπος πέτρης περιμήκεος ἀρθεὶς
<rtc lang="grc" translate="no">ὁρμήσῃ πεδίοιο διώκειν ὄρνεον ἄλλο,
<rtc lang="grc" translate="no">ὣς ἀπὸ τῶν ἤϊξε Ποσειδάων ἐνοσίχθων.
<rtc lang="grc" translate="no">τοῖιν δ' ἔγνω πρόσθεν Ὀϊλῆος ταχὺς Αἴας,
<rtc lang="grc" translate="no">αἶψα δ' ἄρ' Αἴαντα προσέφη Τελαμώνιον υἱόν:
<rtc lang="grc" translate="no">Αἶαν ἐπεί τις νῶϊ θεῶν οἳ Ὄλυμπον ἔχουσι
<rtc lang="grc" translate="no">μάντεϊ εἰδόμενος κέλεται παρὰ νηυσὶ μάχεσθαι,
<rtc lang="grc" translate="no">οὐδ' ὅ γε Κάλχας ἐστὶ θεοπρόπος οἰωνιστής:
<rtc lang="grc" translate="no">ἴχνια γὰρ μετόπισθε ποδῶν ἠδὲ κνημάων
<rtc lang="grc" translate="no">ῥεῖ' ἔγνων ἀπιόντος: ἀρίγνωτοι δὲ θεοί περ:
<rtc lang="grc" translate="no">καὶ δ' ἐμοὶ αὐτῷ θυμὸς ἐνὶ στήθεσσι φίλοισι
<rtc lang="grc" translate="no">μᾶλλον ἐφορμᾶται πολεμίζειν ἠδὲ μάχεσθαι,
<rtc lang="grc" translate="no">μαιμώωσι δ' ἔνερθε πόδες καὶ χεῖρες ὕπερθε.</ruby>

<ruby><rtc lang="grc" translate="no">τὸν δ' ἀπαμειβόμενος προσέφη Τελαμώνιος Αἴας:
<rtc lang="grc" translate="no">οὕτω νῦν καὶ ἐμοὶ περὶ δούρατι χεῖρες ἄαπτοι
<rtc lang="grc" translate="no">μαιμῶσιν, καί μοι μένος ὤρορε, νέρθε δὲ ποσσὶν
<rtc lang="grc" translate="no">ἔσσυμαι ἀμφοτέροισι: μενοινώω δὲ καὶ οἶος
<rtc lang="grc" translate="no">Ἕκτορι Πριαμίδῃ ἄμοτον μεμαῶτι μάχεσθαι.
<rtc lang="grc" translate="no">ὣς οἳ μὲν τοιαῦτα πρὸς ἀλλήλους ἀγόρευον
<rtc lang="grc" translate="no">χάρμῃ γηθόσυνοι, τήν σφιν θεὸς ἔμβαλε θυμῷ:
<rtc lang="grc" translate="no">τόφρα δὲ τοὺς ὄπιθεν γαιήοχος ὦρσεν Ἀχαιούς,
<rtc lang="grc" translate="no">οἳ παρὰ νηυσὶ θοῇσιν ἀνέψυχον φίλον ἦτορ.
<rtc lang="grc" translate="no">τῶν ῥ' ἅμα τ' ἀργαλέῳ καμάτῳ φίλα γυῖα λέλυντο,
<rtc lang="grc" translate="no">καί σφιν ἄχος κατὰ θυμὸν ἐγίγνετο δερκομένοισι
<rtc lang="grc" translate="no">Τρῶας, τοὶ μέγα τεῖχος ὑπερκατέβησαν ὁμίλῳ.
<rtc lang="grc" translate="no">τοὺς οἵ γ' εἰσορόωντες ὑπ' ὀφρύσι δάκρυα λεῖβον:
<rtc lang="grc" translate="no">οὐ γὰρ ἔφαν φεύξεσθαι ὑπ' ἐκ κακοῦ: ἀλλ' ἐνοσίχθων
<rtc lang="grc" translate="no">ῥεῖα μετεισάμενος κρατερὰς ὄτρυνε φάλαγγας.
<rtc lang="grc" translate="no">Τεῦκρον ἔπι πρῶτον καὶ Λήϊτον ἦλθε κελεύων
<rtc lang="grc" translate="no">Πηνέλεών θ' ἥρωα Θόαντά τε Δηί̈πυρόν τε
<rtc lang="grc" translate="no">Μηριόνην τε καὶ Ἀντίλοχον μήστωρας ἀϋτῆς:
<rtc lang="grc" translate="no">τοὺς ὅ γ' ἐποτρύνων ἔπεα πτερόεντα προσηύδα:
<rtc lang="grc" translate="no">αἰδὼς Ἀργεῖοι, κοῦροι νέοι: ὔμμιν ἔγωγε
<rtc lang="grc" translate="no">μαρναμένοισι πέποιθα σαωσέμεναι νέας ἁμάς:
<rtc lang="grc" translate="no">εἰ δ' ὑμεῖς πολέμοιο μεθήσετε λευγαλέοιο,
<rtc lang="grc" translate="no">νῦν δὴ εἴδεται ἦμαρ ὑπὸ Τρώεσσι δαμῆναι.
<rtc lang="grc" translate="no">ὢ πόποι ἦ μέγα θαῦμα τόδ' ὀφθαλμοῖσιν ὁρῶμαι
<rtc lang="grc" translate="no">δεινόν, ὃ οὔ ποτ' ἔγωγε τελευτήσεσθαι ἔφασκον,
<rtc lang="grc" translate="no">Τρῶας ἐφ' ἡμετέρας ἰέναι νέας, οἳ τὸ πάρος περ
<rtc lang="grc" translate="no">φυζακινῇς ἐλάφοισιν ἐοίκεσαν, αἵ τε καθ' ὕλην
<rtc lang="grc" translate="no">θώων παρδαλίων τε λύκων τ' ἤϊα πέλονται
<rtc lang="grc" translate="no">αὔτως ἠλάσκουσαι ἀνάλκιδες, οὐδ' ἔπι χάρμη:
<rtc lang="grc" translate="no">ὣς Τρῶες τὸ πρίν γε μένος καὶ χεῖρας Ἀχαιῶν
<rtc lang="grc" translate="no">μίμνειν οὐκ ἐθέλεσκον ἐναντίον, οὐδ' ἠβαιόν:
<rtc lang="grc" translate="no">νῦν δὲ ἑκὰς πόλιος κοίλῃς ἐπὶ νηυσὶ μάχονται
<rtc lang="grc" translate="no">ἡγεμόνος κακότητι μεθημοσύνῃσί τε λαῶν,
<rtc lang="grc" translate="no">οἳ κείνῳ ἐρίσαντες ἀμυνέμεν οὐκ ἐθέλουσι
<rtc lang="grc" translate="no">νηῶν ὠκυπόρων, ἀλλὰ κτείνονται ἀν' αὐτάς.
<rtc lang="grc" translate="no">ἀλλ' εἰ δὴ καὶ πάμπαν ἐτήτυμον αἴτιός ἐστιν
<rtc lang="grc" translate="no">ἥρως Ἀτρεί̈δης εὐρὺ κρείων Ἀγαμέμνων
<rtc lang="grc" translate="no">οὕνεκ' ἀπητίμησε ποδώκεα Πηλεί̈ωνα,
<rtc lang="grc" translate="no">ἡμέας γ' οὔ πως ἔστι μεθιέμεναι πολέμοιο.
<rtc lang="grc" translate="no">ἀλλ' ἀκεώμεθα θᾶσσον: ἀκεσταί τοι φρένες ἐσθλῶν.
<rtc lang="grc" translate="no">ὑμεῖς δ' οὐκ ἔτι καλὰ μεθίετε θούριδος ἀλκῆς
<rtc lang="grc" translate="no">πάντες ἄριστοι ἐόντες ἀνὰ στρατόν. οὐδ' ἂν ἔγωγε
<rtc lang="grc" translate="no">ἀνδρὶ μαχεσσαίμην ὅς τις πολέμοιο μεθείη
<rtc lang="grc" translate="no">λυγρὸς ἐών: ὑμῖν δὲ νεμεσσῶμαι περὶ κῆρι.
<rtc lang="grc" translate="no">ὦ πέπονες τάχα δή τι κακὸν ποιήσετε μεῖζον
<rtc lang="grc" translate="no">τῇδε μεθημοσύνῃ: ἀλλ' ἐν φρεσὶ θέσθε ἕκαστος
<rtc lang="grc" translate="no">αἰδῶ καὶ νέμεσιν: δὴ γὰρ μέγα νεῖκος ὄρωρεν.
<rtc lang="grc" translate="no">Ἕκτωρ δὴ παρὰ νηυσὶ βοὴν ἀγαθὸς πολεμίζει
<rtc lang="grc" translate="no">καρτερός, ἔρρηξεν δὲ πύλας καὶ μακρὸν ὀχῆα.</ruby>

<ruby><rtc lang="grc" translate="no">ὥς ῥα κελευτιόων γαιήοχος ὦρσεν Ἀχαιούς.
<rtc lang="grc" translate="no">ἀμφὶ δ' ἄρ' Αἴαντας δοιοὺς ἵσταντο φάλαγγες
<rtc lang="grc" translate="no">καρτεραί, ἃς οὔτ' ἄν κεν Ἄρης ὀνόσαιτο μετελθὼν
<rtc lang="grc" translate="no">οὔτε κ' Ἀθηναίη λαοσσόος: οἳ γὰρ ἄριστοι
<rtc lang="grc" translate="no">κρινθέντες Τρῶάς τε καὶ Ἕκτορα δῖον ἔμιμνον,
<rtc lang="grc" translate="no">φράξαντες δόρυ δουρί, σάκος σάκεϊ προθελύμνῳ:
<rtc lang="grc" translate="no">ἀσπὶς ἄρ' ἀσπίδ' ἔρειδε, κόρυς κόρυν, ἀνέρα δ' ἀνήρ:
<rtc lang="grc" translate="no">ψαῦον δ' ἱππόκομοι κόρυθες λαμπροῖσι φάλοισι
<rtc lang="grc" translate="no">νευόντων, ὡς πυκνοὶ ἐφέστασαν ἀλλήλοισιν:
<rtc lang="grc" translate="no">ἔγχεα δ' ἐπτύσσοντο θρασειάων ἀπὸ χειρῶν
<rtc lang="grc" translate="no">σειόμεν': οἳ δ' ἰθὺς φρόνεον, μέμασαν δὲ μάχεσθαι.</ruby>

<ruby><rtc lang="grc" translate="no">Τρῶες δὲ προὔτυψαν ἀολλέες, ἦρχε δ' ἄρ' Ἕκτωρ
<rtc lang="grc" translate="no">ἀντικρὺ μεμαώς, ὀλοοίτροχος ὣς ἀπὸ πέτρης,
<rtc lang="grc" translate="no">ὅν τε κατὰ στεφάνης ποταμὸς χειμάρροος ὤσῃ
<rtc lang="grc" translate="no">ῥήξας ἀσπέτῳ ὄμβρῳ ἀναιδέος ἔχματα πέτρης:
<rtc lang="grc" translate="no">ὕψι δ' ἀναθρῴσκων πέτεται, κτυπέει δέ θ' ὑπ' αὐτοῦ
<rtc lang="grc" translate="no">ὕλη: ὃ δ' ἀσφαλέως θέει ἔμπεδον, εἷος ἵκηται
<rtc lang="grc" translate="no">ἰσόπεδον, τότε δ' οὔ τι κυλίνδεται ἐσσύμενός περ:
<rtc lang="grc" translate="no">ὣς Ἕκτωρ εἷος μὲν ἀπείλει μέχρι θαλάσσης
<rtc lang="grc" translate="no">ῥέα διελεύσεσθαι κλισίας καὶ νῆας Ἀχαιῶν
<rtc lang="grc" translate="no">κτείνων: ἀλλ' ὅτε δὴ πυκινῇς ἐνέκυρσε φάλαγξι
<rtc lang="grc" translate="no">στῆ ῥα μάλ' ἐγχριμφθείς: οἳ δ' ἀντίοι υἷες Ἀχαιῶν
<rtc lang="grc" translate="no">νύσσοντες ξίφεσίν τε καὶ ἔγχεσιν ἀμφιγύοισιν
<rtc lang="grc" translate="no">ὦσαν ἀπὸ σφείων: ὃ δὲ χασσάμενος πελεμίχθη.
<rtc lang="grc" translate="no">ἤϋσεν δὲ διαπρύσιον Τρώεσσι γεγωνώς:
<rtc lang="grc" translate="no">Τρῶες καὶ Λύκιοι καὶ Δάρδανοι ἀγχιμαχηταὶ
<rtc lang="grc" translate="no">παρμένετ': οὔ τοι δηρὸν ἐμὲ σχήσουσιν Ἀχαιοὶ
<rtc lang="grc" translate="no">καὶ μάλα πυργηδὸν σφέας αὐτοὺς ἀρτύναντες,
<rtc lang="grc" translate="no">ἀλλ' ὀί̈ω χάσσονται ὑπ' ἔγχεος, εἰ ἐτεόν με
<rtc lang="grc" translate="no">ὦρσε θεῶν ὤριστος, ἐρίγδουπος πόσις Ἥρης.</ruby>

<ruby><rtc lang="grc" translate="no">ὣς εἰπὼν ὄτρυνε μένος καὶ θυμὸν ἑκάστου.
<rtc lang="grc" translate="no">Δηί̈φοβος δ' ἐν τοῖσι μέγα φρονέων ἐβεβήκει
<rtc lang="grc" translate="no">Πριαμίδης, πρόσθεν δ' ἔχεν ἀσπίδα πάντοσ' ἐί̈σην
<rtc lang="grc" translate="no">κοῦφα ποσὶ προβιβὰς καὶ ὑπασπίδια προποδίζων.
<rtc lang="grc" translate="no">Μηριόνης δ' αὐτοῖο τιτύσκετο δουρὶ φαεινῷ
<rtc lang="grc" translate="no">καὶ βάλεν, οὐδ' ἀφάμαρτε, κατ' ἀσπίδα πάντοσ' ἐί̈σην
<rtc lang="grc" translate="no">ταυρείην: τῆς δ' οὔ τι διήλασεν, ἀλλὰ πολὺ πρὶν
<rtc lang="grc" translate="no">ἐν καυλῷ ἐάγη δολιχὸν δόρυ: Δηί̈φοβος δὲ
<rtc lang="grc" translate="no">ἀσπίδα ταυρείην σχέθ' ἀπὸ ἕο, δεῖσε δὲ θυμῷ
<rtc lang="grc" translate="no">ἔγχος Μηριόναο δαί̈φρονος: αὐτὰρ ὅ γ' ἥρως
<rtc lang="grc" translate="no">ἂψ ἑτάρων εἰς ἔθνος ἐχάζετο, χώσατο δ' αἰνῶς
<rtc lang="grc" translate="no">ἀμφότερον, νίκης τε καὶ ἔγχεος ὃ ξυνέαξε.
<rtc lang="grc" translate="no">βῆ δ' ἰέναι παρά τε κλισίας καὶ νῆας Ἀχαιῶν
<rtc lang="grc" translate="no">οἰσόμενος δόρυ μακρόν, ὅ οἱ κλισίηφι λέλειπτο.</ruby>

<ruby><rtc lang="grc" translate="no">οἳ δ' ἄλλοι μάρναντο, βοὴ δ' ἄσβεστος ὀρώρει.
<rtc lang="grc" translate="no">Τεῦκρος δὲ πρῶτος Τελαμώνιος ἄνδρα κατέκτα
<rtc lang="grc" translate="no">Ἴμβριον αἰχμητὴν πολυί̈ππου Μέντορος υἱόν:
<rtc lang="grc" translate="no">ναῖε δὲ Πήδαιον πρὶν ἐλθεῖν υἷας Ἀχαιῶν,
<rtc lang="grc" translate="no">κούρην δὲ Πριάμοιο νόθην ἔχε, Μηδεσικάστην:
<rtc lang="grc" translate="no">αὐτὰρ ἐπεὶ Δαναῶν νέες ἤλυθον ἀμφιέλισσαι,
<rtc lang="grc" translate="no">ἂψ ἐς Ἴλιον ἦλθε, μετέπρεπε δὲ Τρώεσσι,
<rtc lang="grc" translate="no">ναῖε δὲ πὰρ Πριάμῳ: ὃ δέ μιν τίεν ἶσα τέκεσσι.
<rtc lang="grc" translate="no">τόν ῥ' υἱὸς Τελαμῶνος ὑπ' οὔατος ἔγχεϊ μακρῷ
<rtc lang="grc" translate="no">νύξ', ἐκ δ' ἔσπασεν ἔγχος: ὃ δ' αὖτ' ἔπεσεν μελίη ὣς
<rtc lang="grc" translate="no">ἥ τ' ὄρεος κορυφῇ ἕκαθεν περιφαινομένοιο
<rtc lang="grc" translate="no">χαλκῷ ταμνομένη τέρενα χθονὶ φύλλα πελάσσῃ:
<rtc lang="grc" translate="no">ὣς πέσεν, ἀμφὶ δέ οἱ βράχε τεύχεα ποικίλα χαλκῷ.
<rtc lang="grc" translate="no">Τεῦκρος δ' ὁρμήθη μεμαὼς ἀπὸ τεύχεα δῦσαι:
<rtc lang="grc" translate="no">Ἕκτωρ δ' ὁρμηθέντος ἀκόντισε δουρὶ φαεινῷ.
<rtc lang="grc" translate="no">ἀλλ' ὃ μὲν ἄντα ἰδὼν ἠλεύατο χάλκεον ἔγχος
<rtc lang="grc" translate="no">τυτθόν: ὃ δ' Ἀμφίμαχον Κτεάτου υἷ' Ἀκτορίωνος
<rtc lang="grc" translate="no">νισόμενον πόλεμον δὲ κατὰ στῆθος βάλε δουρί:
<rtc lang="grc" translate="no">δούπησεν δὲ πεσών, ἀράβησε δὲ τεύχε' ἐπ' αὐτῷ.
<rtc lang="grc" translate="no">Ἕκτωρ δ' ὁρμήθη κόρυθα κροτάφοις ἀραρυῖαν
<rtc lang="grc" translate="no">κρατὸς ἀφαρπάξαι μεγαλήτορος Ἀμφιμάχοιο:
<rtc lang="grc" translate="no">Αἴας δ' ὁρμηθέντος ὀρέξατο δουρὶ φαεινῷ
<rtc lang="grc" translate="no">Ἕκτορος: ἀλλ' οὔ πῃ χροὸς εἴσατο, πᾶς δ' ἄρα χαλκῷ
<rtc lang="grc" translate="no">σμερδαλέῳ κεκάλυφθ': ὃ δ' ἄρ' ἀσπίδος ὀμφαλὸν οὖτα,
<rtc lang="grc" translate="no">ὦσε δέ μιν σθένεϊ μεγάλῳ: ὃ δὲ χάσσατ' ὀπίσσω
<rtc lang="grc" translate="no">νεκρῶν ἀμφοτέρων, τοὺς δ' ἐξείρυσσαν Ἀχαιοί.
<rtc lang="grc" translate="no">Ἀμφίμαχον μὲν ἄρα Στιχίος δῖός τε Μενεσθεὺς
<rtc lang="grc" translate="no">ἀρχοὶ Ἀθηναίων κόμισαν μετὰ λαὸν Ἀχαιῶν:
<rtc lang="grc" translate="no">Ἴμβριον αὖτ' Αἴαντε μεμαότε θούριδος ἀλκῆς
<rtc lang="grc" translate="no">ὥς τε δύ' αἶγα λέοντε κυνῶν ὕπο καρχαροδόντων
<rtc lang="grc" translate="no">ἁρπάξαντε φέρητον ἀνὰ ῥωπήϊα πυκνὰ
<rtc lang="grc" translate="no">ὑψοῦ ὑπὲρ γαίης μετὰ γαμφηλῇσιν ἔχοντε,
<rtc lang="grc" translate="no">ὥς ῥα τὸν ὑψοῦ ἔχοντε δύω Αἴαντε κορυστὰ
<rtc lang="grc" translate="no">τεύχεα συλήτην: κεφαλὴν δ' ἁπαλῆς ἀπὸ δειρῆς
<rtc lang="grc" translate="no">κόψεν Ὀϊλιάδης κεχολωμένος Ἀμφιμάχοιο,
<rtc lang="grc" translate="no">ἧκε δέ μιν σφαιρηδὸν ἑλιξάμενος δι' ὁμίλου:
<rtc lang="grc" translate="no">Ἕκτορι δὲ προπάροιθε ποδῶν πέσεν ἐν κονίῃσι.</ruby>

<ruby><rtc lang="grc" translate="no">καὶ τότε δὴ περὶ κῆρι Ποσειδάων ἐχολώθη
<rtc lang="grc" translate="no">υἱωνοῖο πεσόντος ἐν αἰνῇ δηϊοτῆτι,
<rtc lang="grc" translate="no">βῆ δ' ἰέναι παρά τε κλισίας καὶ νῆας Ἀχαιῶν
<rtc lang="grc" translate="no">ὀτρυνέων Δαναούς, Τρώεσσι δὲ κήδεα τεῦχεν.
<rtc lang="grc" translate="no">Ἰδομενεὺς δ' ἄρα οἱ δουρικλυτὸς ἀντεβόλησεν
<rtc lang="grc" translate="no">ἐρχόμενος παρ' ἑταίρου, ὅ οἱ νέον ἐκ πολέμοιο
<rtc lang="grc" translate="no">ἦλθε κατ' ἰγνύην βεβλημένος ὀξέϊ χαλκῷ.
<rtc lang="grc" translate="no">τὸν μὲν ἑταῖροι ἔνεικαν, ὃ δ' ἰητροῖς ἐπιτείλας
<rtc lang="grc" translate="no">ἤϊεν ἐς κλισίην: ἔτι γὰρ πολέμοιο μενοίνα
<rtc lang="grc" translate="no">ἀντιάαν: τὸν δὲ προσέφη κρείων ἐνοσίχθων
<rtc lang="grc" translate="no">εἰσάμενος φθογγὴν Ἀνδραίμονος υἷϊ Θόαντι
<rtc lang="grc" translate="no">ὃς πάσῃ Πλευρῶνι καὶ αἰπεινῇ Καλυδῶνι
<rtc lang="grc" translate="no">Αἰτωλοῖσιν ἄνασσε, θεὸς δ' ὣς τίετο δήμῳ:
<rtc lang="grc" translate="no">Ἰδομενεῦ Κρητῶν βουληφόρε ποῦ τοι ἀπειλαὶ
<rtc lang="grc" translate="no">οἴχονται, τὰς Τρωσὶν ἀπείλεον υἷες Ἀχαιῶν;</ruby>

<ruby><rtc lang="grc" translate="no">τὸν δ' αὖτ' Ἰδομενεὺς Κρητῶν ἀγὸς ἀντίον ηὔδα:
<rtc lang="grc" translate="no">ὦ Θόαν οὔ τις ἀνὴρ νῦν γ' αἴτιος, ὅσσον ἔγωγε
<rtc lang="grc" translate="no">γιγνώσκω: πάντες γὰρ ἐπιστάμεθα πτολεμίζειν.
<rtc lang="grc" translate="no">οὔτέ τινα δέος ἴσχει ἀκήριον οὔτέ τις ὄκνῳ
<rtc lang="grc" translate="no">εἴκων ἀνδύεται πόλεμον κακόν: ἀλλά που οὕτω
<rtc lang="grc" translate="no">μέλλει δὴ φίλον εἶναι ὑπερμενέϊ Κρονίωνι
<rtc lang="grc" translate="no">νωνύμνους ἀπολέσθαι ἀπ' Ἄργεος ἐνθάδ' Ἀχαιούς.
<rtc lang="grc" translate="no">ἀλλὰ Θόαν, καὶ γὰρ τὸ πάρος μενεδήϊος ἦσθα,
<rtc lang="grc" translate="no">ὀτρύνεις δὲ καὶ ἄλλον ὅθι μεθιέντα ἴδηαι:
<rtc lang="grc" translate="no">τὼ νῦν μήτ' ἀπόληγε κέλευέ τε φωτὶ ἑκάστῳ.</ruby>

<ruby><rtc lang="grc" translate="no">τὸν δ' ἠμείβετ' ἔπειτα Ποσειδάων ἐνοσίχθων:
<rtc lang="grc" translate="no">Ἰδομενεῦ μὴ κεῖνος ἀνὴρ ἔτι νοστήσειεν
<rtc lang="grc" translate="no">ἐκ Τροίης, ἀλλ' αὖθι κυνῶν μέλπηθρα γένοιτο,
<rtc lang="grc" translate="no">ὅς τις ἐπ' ἤματι τῷδε ἑκὼν μεθίῃσι μάχεσθαι.
<rtc lang="grc" translate="no">ἀλλ' ἄγε τεύχεα δεῦρο λαβὼν ἴθι: ταῦτα δ' ἅμα χρὴ
<rtc lang="grc" translate="no">σπεύδειν, αἴ κ' ὄφελός τι γενώμεθα καὶ δύ' ἐόντε.
<rtc lang="grc" translate="no">συμφερτὴ δ' ἀρετὴ πέλει ἀνδρῶν καὶ μάλα λυγρῶν,
<rtc lang="grc" translate="no">νῶϊ δὲ καί κ' ἀγαθοῖσιν ἐπισταίμεσθα μάχεσθαι.</ruby>

<ruby><rtc lang="grc" translate="no">ὣς εἰπὼν ὃ μὲν αὖτις ἔβη θεὸς ἂμ πόνον ἀνδρῶν:
<rtc lang="grc" translate="no">Ἰδομενεὺς δ' ὅτε δὴ κλισίην εὔτυκτον ἵκανε
<rtc lang="grc" translate="no">δύσετο τεύχεα καλὰ περὶ χροί̈, γέντο δὲ δοῦρε,
<rtc lang="grc" translate="no">βῆ δ' ἴμεν ἀστεροπῇ ἐναλίγκιος, ἥν τε Κρονίων
<rtc lang="grc" translate="no">χειρὶ λαβὼν ἐτίναξεν ἀπ' αἰγλήεντος Ὀλύμπου
<rtc lang="grc" translate="no">δεικνὺς σῆμα βροτοῖσιν: ἀρίζηλοι δέ οἱ αὐγαί:
<rtc lang="grc" translate="no">ὣς τοῦ χαλκὸς ἔλαμπε περὶ στήθεσσι θέοντος.
<rtc lang="grc" translate="no">Μηριόνης δ' ἄρα οἱ θεράπων ἐὺ̈ς ἀντεβόλησεν
<rtc lang="grc" translate="no">ἐγγὺς ἔτι κλισίης: μετὰ γὰρ δόρυ χάλκεον ᾔει
<rtc lang="grc" translate="no">οἰσόμενος: τὸν δὲ προσέφη σθένος Ἰδομενῆος:
<rtc lang="grc" translate="no">Μηριόνη Μόλου υἱὲ πόδας ταχὺ φίλταθ' ἑταίρων
<rtc lang="grc" translate="no">τίπτ' ἦλθες πόλεμόν τε λιπὼν καὶ δηϊοτῆτα;
<rtc lang="grc" translate="no">ἠέ τι βέβληαι, βέλεος δέ σε τείρει ἀκωκή,
<rtc lang="grc" translate="no">ἦέ τευ ἀγγελίης μετ' ἔμ' ἤλυθες; οὐδέ τοι αὐτὸς
<rtc lang="grc" translate="no">ἧσθαι ἐνὶ κλισίῃσι λιλαίομαι, ἀλλὰ μάχεσθαι.</ruby>

<ruby><rtc lang="grc" translate="no">τὸν δ' αὖ Μηριόνης πεπνυμένος ἀντίον ηὔδα:
<rtc lang="grc" translate="no">Ἰδομενεῦ, Κρητῶν βουληφόρε χαλκοχιτώνων,
<rtc lang="grc" translate="no">ἔρχομαι εἴ τί τοι ἔγχος ἐνὶ κλισίῃσι λέλειπται
<rtc lang="grc" translate="no">οἰσόμενος: τό νυ γὰρ κατεάξαμεν ὃ πρὶν ἔχεσκον
<rtc lang="grc" translate="no">ἀσπίδα Δηϊφόβοιο βαλὼν ὑπερηνορέοντος.</ruby>

<ruby><rtc lang="grc" translate="no">τὸν δ' αὖτ' Ἰδομενεὺς Κρητῶν ἀγὸς ἀντίον ηὔδα:
<rtc lang="grc" translate="no">δούρατα δ' αἴ κ' ἐθέλῃσθα καὶ ἓν καὶ εἴκοσι δήεις
<rtc lang="grc" translate="no">ἑσταότ' ἐν κλισίῃ πρὸς ἐνώπια παμφανόωντα
<rtc lang="grc" translate="no">Τρώϊα, τὰ κταμένων ἀποαίνυμαι: οὐ γὰρ ὀί̈ω
<rtc lang="grc" translate="no">ἀνδρῶν δυσμενέων ἑκὰς ἱστάμενος πολεμίζειν.
<rtc lang="grc" translate="no">τώ μοι δούρατά τ' ἔστι καὶ ἀσπίδες ὀμφαλόεσσαι
<rtc lang="grc" translate="no">καὶ κόρυθες καὶ θώρηκες λαμπρὸν γανόωντες.
<rtc lang="grc" translate="no">τὸν δ' αὖ Μηριόνης πεπνυμένος ἀντίον ηὔδα:
<rtc lang="grc" translate="no">καί τοι ἐμοὶ παρά τε κλισίῃ καὶ νηὶ̈ μελαίνῃ
<rtc lang="grc" translate="no">πόλλ' ἔναρα Τρώων: ἀλλ' οὐ σχεδόν ἐστιν ἑλέσθαι.
<rtc lang="grc" translate="no">οὐδὲ γὰρ οὐδ' ἐμέ φημι λελασμένον ἔμμεναι ἀλκῆς,
<rtc lang="grc" translate="no">ἀλλὰ μετὰ πρώτοισι μάχην ἀνὰ κυδιάνειραν
<rtc lang="grc" translate="no">ἵσταμαι, ὁππότε νεῖκος ὀρώρηται πολέμοιο.
<rtc lang="grc" translate="no">ἄλλόν πού τινα μᾶλλον Ἀχαιῶν χαλκοχιτώνων
<rtc lang="grc" translate="no">λήθω μαρνάμενος, σὲ δὲ ἴδμεναι αὐτὸν ὀί̈ω.</ruby>

<ruby><rtc lang="grc" translate="no">τὸν δ' αὖτ' Ἰδομενεὺς Κρητῶν ἀγὸς ἀντίον ηὔδα:
<rtc lang="grc" translate="no">οἶδ' ἀρετὴν οἷός ἐσσι: τί σε χρὴ ταῦτα λέγεσθαι;
<rtc lang="grc" translate="no">εἰ γὰρ νῦν παρὰ νηυσὶ λεγοίμεθα πάντες ἄριστοι
<rtc lang="grc" translate="no">ἐς λόχον, ἔνθα μάλιστ' ἀρετὴ διαείδεται ἀνδρῶν,
<rtc lang="grc" translate="no">ἔνθ' ὅ τε δειλὸς ἀνὴρ ὅς τ' ἄλκιμος ἐξεφαάνθη:
<rtc lang="grc" translate="no">τοῦ μὲν γάρ τε κακοῦ τρέπεται χρὼς ἄλλυδις ἄλλῃ,
<rtc lang="grc" translate="no">οὐδέ οἱ ἀτρέμας ἧσθαι ἐρητύετ' ἐν φρεσὶ θυμός,
<rtc lang="grc" translate="no">ἀλλὰ μετοκλάζει καὶ ἐπ' ἀμφοτέρους πόδας ἵζει,
<rtc lang="grc" translate="no">ἐν δέ τέ οἱ κραδίη μεγάλα στέρνοισι πατάσσει
<rtc lang="grc" translate="no">κῆρας ὀϊομένῳ, πάταγος δέ τε γίγνετ' ὀδόντων:
<rtc lang="grc" translate="no">τοῦ δ' ἀγαθοῦ οὔτ' ἂρ τρέπεται χρὼς οὔτέ τι λίην
<rtc lang="grc" translate="no">ταρβεῖ, ἐπειδὰν πρῶτον ἐσίζηται λόχον ἀνδρῶν,
<rtc lang="grc" translate="no">ἀρᾶται δὲ τάχιστα μιγήμεναι ἐν δαὶ̈ λυγρῇ:
<rtc lang="grc" translate="no">οὐδέ κεν ἔνθα τεόν γε μένος καὶ χεῖρας ὄνοιτο.
<rtc lang="grc" translate="no">εἴ περ γάρ κε βλεῖο πονεύμενος ἠὲ τυπείης
<rtc lang="grc" translate="no">οὐκ ἂν ἐν αὐχέν' ὄπισθε πέσοι βέλος οὐδ' ἐνὶ νώτῳ,
<rtc lang="grc" translate="no">ἀλλά κεν ἢ στέρνων ἢ νηδύος ἀντιάσειε
<rtc lang="grc" translate="no">πρόσσω ἱεμένοιο μετὰ προμάχων ὀαριστύν.
<rtc lang="grc" translate="no">ἀλλ' ἄγε μηκέτι ταῦτα λεγώμεθα νηπύτιοι ὣς
<rtc lang="grc" translate="no">ἑσταότες, μή πού τις ὑπερφιάλως νεμεσήσῃ:
<rtc lang="grc" translate="no">ἀλλὰ σύ γε κλισίην δὲ κιὼν ἕλευ ὄβριμον ἔγχος.</ruby>

<ruby><rtc lang="grc" translate="no">ὣς φάτο, Μηριόνης δὲ θοῷ ἀτάλαντος Ἄρηϊ
<rtc lang="grc" translate="no">καρπαλίμως κλισίηθεν ἀνείλετο χάλκεον ἔγχος,
<rtc lang="grc" translate="no">βῆ δὲ μετ' Ἰδομενῆα μέγα πτολέμοιο μεμηλώς.
<rtc lang="grc" translate="no">οἷος δὲ βροτολοιγὸς Ἄρης πόλεμον δὲ μέτεισι,
<rtc lang="grc" translate="no">τῷ δὲ Φόβος φίλος υἱὸς ἅμα κρατερὸς καὶ ἀταρβὴς
<rtc lang="grc" translate="no">ἕσπετο, ὅς τ' ἐφόβησε ταλάφρονά περ πολεμιστήν:
<rtc lang="grc" translate="no">τὼ μὲν ἄρ' ἐκ Θρῄκης Ἐφύρους μέτα θωρήσσεσθον,
<rtc lang="grc" translate="no">ἠὲ μετὰ Φλεγύας μεγαλήτορας: οὐδ' ἄρα τώ γε
<rtc lang="grc" translate="no">ἔκλυον ἀμφοτέρων, ἑτέροισι δὲ κῦδος ἔδωκαν:
<rtc lang="grc" translate="no">τοῖοι Μηριόνης τε καὶ Ἰδομενεὺς ἀγοὶ ἀνδρῶν
<rtc lang="grc" translate="no">ἤϊσαν ἐς πόλεμον κεκορυθμένοι αἴθοπι χαλκῷ.
<rtc lang="grc" translate="no">τὸν καὶ Μηριόνης πρότερος πρὸς μῦθον ἔειπε:
<rtc lang="grc" translate="no">Δευκαλίδη πῇ τὰρ μέμονας καταδῦναι ὅμιλον;
<rtc lang="grc" translate="no">ἢ ἐπὶ δεξιόφιν παντὸς στρατοῦ, ἦ ἀνὰ μέσσους,
<rtc lang="grc" translate="no">ἦ ἐπ' ἀριστερόφιν; ἐπεὶ οὔ ποθι ἔλπομαι οὕτω
<rtc lang="grc" translate="no">δεύεσθαι πολέμοιο κάρη κομόωντας Ἀχαιούς.</ruby>

<ruby><rtc lang="grc" translate="no">τὸν δ' αὖτ' Ἰδομενεὺς Κρητῶν ἀγὸς ἀντίον ηὔδα:
<rtc lang="grc" translate="no">νηυσὶ μὲν ἐν μέσσῃσιν ἀμύνειν εἰσὶ καὶ ἄλλοι
<rtc lang="grc" translate="no">Αἴαντές τε δύω Τεῦκρός θ', ὃς ἄριστος Ἀχαιῶν
<rtc lang="grc" translate="no">τοξοσύνῃ, ἀγαθὸς δὲ καὶ ἐν σταδίῃ ὑσμίνῃ:
<rtc lang="grc" translate="no">οἵ μιν ἅδην ἐλόωσι καὶ ἐσσύμενον πολέμοιο
<rtc lang="grc" translate="no">Ἕκτορα Πριαμίδην, καὶ εἰ μάλα καρτερός ἐστιν.
<rtc lang="grc" translate="no">αἰπύ οἱ ἐσσεῖται μάλα περ μεμαῶτι μάχεσθαι
<rtc lang="grc" translate="no">κείνων νικήσαντι μένος καὶ χεῖρας ἀάπτους
<rtc lang="grc" translate="no">νῆας ἐνιπρῆσαι, ὅτε μὴ αὐτός γε Κρονίων
<rtc lang="grc" translate="no">ἐμβάλοι αἰθόμενον δαλὸν νήεσσι θοῇσιν.
<rtc lang="grc" translate="no">ἀνδρὶ δέ κ' οὐκ εἴξειε μέγας Τελαμώνιος Αἴας,
<rtc lang="grc" translate="no">ὃς θνητός τ' εἴη καὶ ἔδοι Δημήτερος ἀκτὴν
<rtc lang="grc" translate="no">χαλκῷ τε ῥηκτὸς μεγάλοισί τε χερμαδίοισιν.
<rtc lang="grc" translate="no">οὐδ' ἂν Ἀχιλλῆϊ ῥηξήνορι χωρήσειεν
<rtc lang="grc" translate="no">ἔν γ' αὐτοσταδίῃ: ποσὶ δ' οὔ πως ἔστιν ἐρίζειν.
<rtc lang="grc" translate="no">νῶϊν δ' ὧδ' ἐπ' ἀριστέρ' ἔχε στρατοῦ, ὄφρα τάχιστα
<rtc lang="grc" translate="no">εἴδομεν ἠέ τῳ εὖχος ὀρέξομεν, ἦέ τις ἡμῖν.
<rtc lang="grc" translate="no">ὣς φάτο, Μηριόνης δὲ θοῷ ἀτάλαντος Ἄρηϊ
<rtc lang="grc" translate="no">ἦρχ' ἴμεν, ὄφρ' ἀφίκοντο κατὰ στρατὸν ᾗ μιν ἀνώγει,</ruby>

<ruby><rtc lang="grc" translate="no">οἳ δ' ὡς Ἰδομενῆα ἴδον φλογὶ εἴκελον ἀλκὴν
<rtc lang="grc" translate="no">αὐτὸν καὶ θεράποντα σὺν ἔντεσι δαιδαλέοισι,
<rtc lang="grc" translate="no">κεκλόμενοι καθ' ὅμιλον ἐπ' αὐτῷ πάντες ἔβησαν:
<rtc lang="grc" translate="no">τῶν δ' ὁμὸν ἵστατο νεῖκος ἐπὶ πρυμνῇσι νέεσσιν.
<rtc lang="grc" translate="no">ὡς δ' ὅθ' ὑπὸ λιγέων ἀνέμων σπέρχωσιν ἄελλαι
<rtc lang="grc" translate="no">ἤματι τῷ ὅτε τε πλείστη κόνις ἀμφὶ κελεύθους,
<rtc lang="grc" translate="no">οἵ τ' ἄμυδις κονίης μεγάλην ἱστᾶσιν ὀμίχλην,
<rtc lang="grc" translate="no">ὣς ἄρα τῶν ὁμόσ' ἦλθε μάχη, μέμασαν δ' ἐνὶ θυμῷ
<rtc lang="grc" translate="no">ἀλλήλους καθ' ὅμιλον ἐναιρέμεν ὀξέϊ χαλκῷ.
<rtc lang="grc" translate="no">ἔφριξεν δὲ μάχη φθισίμβροτος ἐγχείῃσι
<rtc lang="grc" translate="no">μακρῇς, ἃς εἶχον ταμεσίχροας: ὄσσε δ' ἄμερδεν
<rtc lang="grc" translate="no">αὐγὴ χαλκείη κορύθων ἄπο λαμπομενάων
<rtc lang="grc" translate="no">θωρήκων τε νεοσμήκτων σακέων τε φαεινῶν
<rtc lang="grc" translate="no">ἐρχομένων ἄμυδις: μάλα κεν θρασυκάρδιος εἴη
<rtc lang="grc" translate="no">ὃς τότε γηθήσειεν ἰδὼν πόνον οὐδ' ἀκάχοιτο.</ruby>

<ruby><rtc lang="grc" translate="no">τὼ δ' ἀμφὶς φρονέοντε δύω Κρόνου υἷε κραταιὼ
<rtc lang="grc" translate="no">ἀνδράσιν ἡρώεσσιν ἐτεύχετον ἄλγεα λυγρά.
<rtc lang="grc" translate="no">Ζεὺς μέν ῥα Τρώεσσι καὶ Ἕκτορι βούλετο νίκην
<rtc lang="grc" translate="no">κυδαίνων Ἀχιλῆα πόδας ταχύν: οὐδέ τι πάμπαν
<rtc lang="grc" translate="no">ἤθελε λαὸν ὀλέσθαι Ἀχαιϊκὸν Ἰλιόθι πρό,
<rtc lang="grc" translate="no">ἀλλὰ Θέτιν κύδαινε καὶ υἱέα καρτερόθυμον.
<rtc lang="grc" translate="no">Ἀργείους δὲ Ποσειδάων ὀρόθυνε μετελθὼν
<rtc lang="grc" translate="no">λάθρῃ ὑπεξαναδὺς πολιῆς ἁλός: ἤχθετο γάρ ῥα
<rtc lang="grc" translate="no">Τρωσὶν δαμναμένους, Διὶ δὲ κρατερῶς ἐνεμέσσα.
<rtc lang="grc" translate="no">ἦ μὰν ἀμφοτέροισιν ὁμὸν γένος ἠδ' ἴα πάτρη,
<rtc lang="grc" translate="no">ἀλλὰ Ζεὺς πρότερος γεγόνει καὶ πλείονα ᾔδη.
<rtc lang="grc" translate="no">τώ ῥα καὶ ἀμφαδίην μὲν ἀλεξέμεναι ἀλέεινε,
<rtc lang="grc" translate="no">λάθρῃ δ' αἰὲν ἔγειρε κατὰ στρατὸν ἀνδρὶ ἐοικώς.
<rtc lang="grc" translate="no">τοὶ δ' ἔριδος κρατερῆς καὶ ὁμοιί̈ου πτολέμοιο
<rtc lang="grc" translate="no">πεῖραρ ἐπαλλάξαντες ἐπ' ἀμφοτέροισι τάνυσσαν
<rtc lang="grc" translate="no">ἄρρηκτόν τ' ἄλυτόν τε, τὸ πολλῶν γούνατ' ἔλυσεν.
<rtc lang="grc" translate="no">ἔνθα μεσαιπόλιός περ ἐὼν Δαναοῖσι κελεύσας
<rtc lang="grc" translate="no">Ἰδομενεὺς Τρώεσσι μετάλμενος ἐν φόβον ὦρσε.
<rtc lang="grc" translate="no">πέφνε γὰρ Ὀθρυονῆα Καβησόθεν ἔνδον ἐόντα,
<rtc lang="grc" translate="no">ὅς ῥα νέον πολέμοιο μετὰ κλέος εἰληλούθει,
<rtc lang="grc" translate="no">ᾔτεε δὲ Πριάμοιο θυγατρῶν εἶδος ἀρίστην
<rtc lang="grc" translate="no">Κασσάνδρην ἀνάεδνον, ὑπέσχετο δὲ μέγα ἔργον,
<rtc lang="grc" translate="no">ἐκ Τροίης ἀέκοντας ἀπωσέμεν υἷας Ἀχαιῶν.
<rtc lang="grc" translate="no">τῷ δ' ὁ γέρων Πρίαμος ὑπό τ' ἔσχετο καὶ κατένευσε
<rtc lang="grc" translate="no">δωσέμεναι: ὃ δὲ μάρναθ' ὑποσχεσίῃσι πιθήσας.
<rtc lang="grc" translate="no">Ἰδομενεὺς δ' αὐτοῖο τιτύσκετο δουρὶ φαεινῷ,
<rtc lang="grc" translate="no">καὶ βάλεν ὕψι βιβάντα τυχών: οὐδ' ἤρκεσε θώρηξ
<rtc lang="grc" translate="no">χάλκεος, ὃν φορέεσκε, μέσῃ δ' ἐν γαστέρι πῆξε.
<rtc lang="grc" translate="no">δούπησεν δὲ πεσών: ὃ δ' ἐπεύξατο φώνησέν τε:
<rtc lang="grc" translate="no">Ὀθρυονεῦ περὶ δή σε βροτῶν αἰνίζομ' ἁπάντων
<rtc lang="grc" translate="no">εἰ ἐτεὸν δὴ πάντα τελευτήσεις ὅσ' ὑπέστης
<rtc lang="grc" translate="no">Δαρδανίδῃ Πριάμῳ: ὃ δ' ὑπέσχετο θυγατέρα ἥν.
<rtc lang="grc" translate="no">καί κέ τοι ἡμεῖς ταῦτά γ' ὑποσχόμενοι τελέσαιμεν,
<rtc lang="grc" translate="no">δοῖμεν δ' Ἀτρεί̈δαο θυγατρῶν εἶδος ἀρίστην
<rtc lang="grc" translate="no">Ἄργεος ἐξαγαγόντες ὀπυιέμεν, εἴ κε σὺν ἄμμιν
<rtc lang="grc" translate="no">Ἰλίου ἐκπέρσῃς εὖ ναιόμενον πτολίεθρον.
<rtc lang="grc" translate="no">ἀλλ' ἕπε', ὄφρ' ἐπὶ νηυσὶ συνώμεθα ποντοπόροισιν
<rtc lang="grc" translate="no">ἀμφὶ γάμῳ, ἐπεὶ οὔ τοι ἐεδνωταὶ κακοί εἰμεν.</ruby>

<ruby><rtc lang="grc" translate="no">ὣς εἰπὼν ποδὸς ἕλκε κατὰ κρατερὴν ὑσμίνην
<rtc lang="grc" translate="no">ἥρως Ἰδομενεύς: τῷ δ' Ἄσιος ἦλθ' ἐπαμύντωρ
<rtc lang="grc" translate="no">πεζὸς πρόσθ' ἵππων: τὼ δὲ πνείοντε κατ' ὤμων
<rtc lang="grc" translate="no">αἰὲν ἔχ' ἡνίοχος θεράπων: ὃ δὲ ἵετο θυμῷ
<rtc lang="grc" translate="no">Ἰδομενῆα βαλεῖν: ὃ δέ μιν φθάμενος βάλε δουρὶ
<rtc lang="grc" translate="no">λαιμὸν ὑπ' ἀνθερεῶνα, διὰ πρὸ δὲ χαλκὸν ἔλασσεν.
<rtc lang="grc" translate="no">ἤριπε δ' ὡς ὅτε τις δρῦς ἤριπεν ἢ ἀχερωὶ̈ς
<rtc lang="grc" translate="no">ἠὲ πίτυς βλωθρή, τήν τ' οὔρεσι τέκτονες ἄνδρες
<rtc lang="grc" translate="no">ἐξέταμον πελέκεσσι νεήκεσι νήϊον εἶναι:
<rtc lang="grc" translate="no">ὣς ὃ πρόσθ' ἵππων καὶ δίφρου κεῖτο τανυσθεὶς
<rtc lang="grc" translate="no">βεβρυχὼς κόνιος δεδραγμένος αἱματοέσσης.
<rtc lang="grc" translate="no">ἐκ δέ οἱ ἡνίοχος πλήγη φρένας ἃς πάρος εἶχεν,
<rtc lang="grc" translate="no">οὐδ' ὅ γ' ἐτόλμησεν δηί̈ων ὑπὸ χεῖρας ἀλύξας
<rtc lang="grc" translate="no">ἂψ ἵππους στρέψαι, τὸν δ' Ἀντίλοχος μενεχάρμης
<rtc lang="grc" translate="no">δουρὶ μέσον περόνησε τυχών: οὐδ' ἤρκεσε θώρηξ
<rtc lang="grc" translate="no">χάλκεος ὃν φορέεσκε, μέσῃ δ' ἐν γαστέρι πῆξεν.
<rtc lang="grc" translate="no">αὐτὰρ ὃ ἀσθμαίνων εὐεργέος ἔκπεσε δίφρου,
<rtc lang="grc" translate="no">ἵππους δ' Ἀντίλοχος μεγαθύμου Νέστορος υἱὸς
<rtc lang="grc" translate="no">ἐξέλασε Τρώων μετ' ἐϋκνήμιδας Ἀχαιούς.
<rtc lang="grc" translate="no">Δηί̈φοβος δὲ μάλα σχεδὸν ἤλυθεν Ἰδομενῆος
<rtc lang="grc" translate="no">Ἀσίου ἀχνύμενος, καὶ ἀκόντισε δουρὶ φαεινῷ.
<rtc lang="grc" translate="no">ἀλλ' ὃ μὲν ἄντα ἰδὼν ἠλεύατο χάλκεον ἔγχος
<rtc lang="grc" translate="no">Ἰδομενεύς: κρύφθη γὰρ ὑπ' ἀσπίδι πάντοσ' ἐί̈σῃ,
<rtc lang="grc" translate="no">τὴν ἄρ' ὅ γε ῥινοῖσι βοῶν καὶ νώροπι χαλκῷ
<rtc lang="grc" translate="no">δινωτὴν φορέεσκε, δύω κανόνεσσ' ἀραρυῖαν:
<rtc lang="grc" translate="no">τῇ ὕπο πᾶς ἐάλη, τὸ δ' ὑπέρπτατο χάλκεον ἔγχος,
<rtc lang="grc" translate="no">καρφαλέον δέ οἱ ἀσπὶς ἐπιθρέξαντος ἄϋσεν
<rtc lang="grc" translate="no">ἔγχεος: οὐδ' ἅλιόν ῥα βαρείης χειρὸς ἀφῆκεν,
<rtc lang="grc" translate="no">ἀλλ' ἔβαλ' Ἱππασίδην Ὑψήνορα ποιμένα λαῶν
<rtc lang="grc" translate="no">ἧπαρ ὑπὸ πραπίδων, εἶθαρ δ' ὑπὸ γούνατ' ἔλυσε.
<rtc lang="grc" translate="no">Δηί̈φοβος δ' ἔκπαγλον ἐπεύξατο μακρὸν ἀύ̈σας:
<rtc lang="grc" translate="no">οὐ μὰν αὖτ' ἄτιτος κεῖτ' Ἄσιος, ἀλλά ἕ φημι
<rtc lang="grc" translate="no">εἰς Ἄϊδός περ ἰόντα πυλάρταο κρατεροῖο
<rtc lang="grc" translate="no">γηθήσειν κατὰ θυμόν, ἐπεί ῥά οἱ ὤπασα πομπόν.</ruby>

<ruby><rtc lang="grc" translate="no">ὣς ἔφατ', Ἀργείοισι δ' ἄχος γένετ' εὐξαμένοιο,
<rtc lang="grc" translate="no">Ἀντιλόχῳ δὲ μάλιστα δαί̈φρονι θυμὸν ὄρινεν:
<rtc lang="grc" translate="no">ἀλλ' οὐδ' ἀχνύμενός περ ἑοῦ ἀμέλησεν ἑταίρου,
<rtc lang="grc" translate="no">ἀλλὰ θέων περίβη καί οἱ σάκος ἀμφεκάλυψε.
<rtc lang="grc" translate="no">τὸν μὲν ἔπειθ' ὑποδύντε δύω ἐρίηρες ἑταῖροι
<rtc lang="grc" translate="no">Μηκιστεὺς Ἐχίοιο πάϊς καὶ δῖος Ἀλάστωρ,
<rtc lang="grc" translate="no">νῆας ἔπι γλαφυρὰς φερέτην βαρέα στενάχοντα.
<rtc lang="grc" translate="no">Ἰδομενεὺς δ' οὐ λῆγε μένος μέγα, ἵετο δ' αἰεὶ
<rtc lang="grc" translate="no">ἠέ τινα Τρώων ἐρεβεννῇ νυκτὶ καλύψαι
<rtc lang="grc" translate="no">ἢ αὐτὸς δουπῆσαι ἀμύνων λοιγὸν Ἀχαιοῖς.
<rtc lang="grc" translate="no">ἔνθ' Αἰσυήταο διοτρεφέος φίλον υἱὸν
<rtc lang="grc" translate="no">ἥρω' Ἀλκάθοον, γαμβρὸς δ' ἦν Ἀγχίσαο,
<rtc lang="grc" translate="no">πρεσβυτάτην δ' ὤπυιε θυγατρῶν Ἱπποδάμειαν
<rtc lang="grc" translate="no">τὴν περὶ κῆρι φίλησε πατὴρ καὶ πότνια μήτηρ
<rtc lang="grc" translate="no">ἐν μεγάρῳ: πᾶσαν γὰρ ὁμηλικίην ἐκέκαστο
<rtc lang="grc" translate="no">κάλλεϊ καὶ ἔργοισιν ἰδὲ φρεσί: τοὔνεκα καί μιν
<rtc lang="grc" translate="no">γῆμεν ἀνὴρ ὤριστος ἐνὶ Τροίῃ εὐρείῃ:
<rtc lang="grc" translate="no">τὸν τόθ' ὑπ' Ἰδομενῆϊ Ποσειδάων ἐδάμασσε
<rtc lang="grc" translate="no">θέλξας ὄσσε φαεινά, πέδησε δὲ φαίδιμα γυῖα:
<rtc lang="grc" translate="no">οὔτε γὰρ ἐξοπίσω φυγέειν δύνατ' οὔτ' ἀλέασθαι,
<rtc lang="grc" translate="no">ἀλλ' ὥς τε στήλην ἢ δένδρεον ὑψιπέτηλον
<rtc lang="grc" translate="no">ἀτρέμας ἑσταότα στῆθος μέσον οὔτασε δουρὶ
<rtc lang="grc" translate="no">ἥρως Ἰδομενεύς, ῥῆξεν δέ οἱ ἀμφὶ χιτῶνα
<rtc lang="grc" translate="no">χάλκεον, ὅς οἱ πρόσθεν ἀπὸ χροὸς ἤρκει ὄλεθρον:
<rtc lang="grc" translate="no">δὴ τότε γ' αὖον ἄϋσεν ἐρεικόμενος περὶ δουρί.
<rtc lang="grc" translate="no">δούπησεν δὲ πεσών, δόρυ δ' ἐν κραδίῃ ἐπεπήγει,
<rtc lang="grc" translate="no">ἥ ῥά οἱ ἀσπαίρουσα καὶ οὐρίαχον πελέμιζεν
<rtc lang="grc" translate="no">ἔγχεος: ἔνθα δ' ἔπειτ' ἀφίει μένος ὄβριμος Ἄρης:
<rtc lang="grc" translate="no">Ἰδομενεὺς δ' ἔκπαγλον ἐπεύξατο μακρὸν ἀύ̈σας
<rtc lang="grc" translate="no">Δηί̈φοβ' ἦ ἄρα δή τι ἐί̈σκομεν ἄξιον εἶναι
<rtc lang="grc" translate="no">τρεῖς ἑνὸς ἀντὶ πεφάσθαι; ἐπεὶ σύ περ εὔχεαι οὕτω.
<rtc lang="grc" translate="no">δαιμόνι' ἀλλὰ καὶ αὐτὸς ἐναντίον ἵστασ' ἐμεῖο,
<rtc lang="grc" translate="no">ὄφρα ἴδῃ οἷος Ζηνὸς γόνος ἐνθάδ' ἱκάνω,
<rtc lang="grc" translate="no">ὃς πρῶτον Μίνωα τέκε Κρήτῃ ἐπίουρον:
<rtc lang="grc" translate="no">Μίνως δ' αὖ τέκεθ' υἱὸν ἀμύμονα Δευκαλίωνα,
<rtc lang="grc" translate="no">Δευκαλίων δ' ἐμὲ τίκτε πολέσσ' ἄνδρεσσιν ἄνακτα
<rtc lang="grc" translate="no">Κρήτῃ ἐν εὐρείῃ: νῦν δ' ἐνθάδε νῆες ἔνεικαν
<rtc lang="grc" translate="no">σοί τε κακὸν καὶ πατρὶ καὶ ἄλλοισι Τρώεσσιν.</ruby>

<ruby><rtc lang="grc" translate="no">ὣς φάτο, Δηί̈φοβος δὲ διάνδιχα μερμήριξεν
<rtc lang="grc" translate="no">ἤ τινά που Τρώων ἑταρίσσαιτο μεγαθύμων
<rtc lang="grc" translate="no">ἂψ ἀναχωρήσας, ἦ πειρήσαιτο καὶ οἶος.
<rtc lang="grc" translate="no">ὧδε δέ οἱ φρονέοντι δοάσσατο κέρδιον εἶναι
<rtc lang="grc" translate="no">βῆναι ἐπ' Αἰνείαν: τὸν δ' ὕστατον εὗρεν ὁμίλου
<rtc lang="grc" translate="no">ἑσταότ': αἰεὶ γὰρ Πριάμῳ ἐπεμήνιε δίῳ
<rtc lang="grc" translate="no">οὕνεκ' ἄρ' ἐσθλὸν ἐόντα μετ' ἀνδράσιν οὔ τι τίεσκεν.
<rtc lang="grc" translate="no">ἀγχοῦ δ' ἱστάμενος ἔπεα πτερόεντα προσηύδα:
<rtc lang="grc" translate="no">Αἰνεία Τρώων βουληφόρε νῦν σε μάλα χρὴ
<rtc lang="grc" translate="no">γαμβρῷ ἀμυνέμεναι, εἴ πέρ τί σε κῆδος ἱκάνει.
<rtc lang="grc" translate="no">ἀλλ' ἕπευ Ἀλκαθόῳ ἐπαμύνομεν, ὅς σε πάρος γε
<rtc lang="grc" translate="no">γαμβρὸς ἐὼν ἔθρεψε δόμοις ἔνι τυτθὸν ἐόντα:
<rtc lang="grc" translate="no">τὸν δέ τοι Ἰδομενεὺς δουρικλυτὸς ἐξενάριξεν.</ruby>

<ruby><rtc lang="grc" translate="no">ὣς φάτο, τῷ δ' ἄρα θυμὸν ἐνὶ στήθεσσιν ὄρινε,
<rtc lang="grc" translate="no">βῆ δὲ μετ' Ἰδομενῆα μέγα πτολέμοιο μεμηλώς.
<rtc lang="grc" translate="no">ἀλλ' οὐκ Ἰδομενῆα φόβος λάβε τηλύγετον ὥς,
<rtc lang="grc" translate="no">ἀλλ' ἔμεν' ὡς ὅτε τις σῦς οὔρεσιν ἀλκὶ πεποιθώς,
<rtc lang="grc" translate="no">ὅς τε μένει κολοσυρτὸν ἐπερχόμενον πολὺν ἀνδρῶν
<rtc lang="grc" translate="no">χώρῳ ἐν οἰοπόλῳ, φρίσσει δέ τε νῶτον ὕπερθεν:
<rtc lang="grc" translate="no">ὀφθαλμὼ δ' ἄρα οἱ πυρὶ λάμπετον: αὐτὰρ ὀδόντας
<rtc lang="grc" translate="no">θήγει, ἀλέξασθαι μεμαὼς κύνας ἠδὲ καὶ ἄνδρας:
<rtc lang="grc" translate="no">ὣς μένεν Ἰδομενεὺς δουρικλυτός, οὐδ' ὑπεχώρει,
<rtc lang="grc" translate="no">Αἰνείαν ἐπιόντα βοηθόον: αὖε δ' ἑταίρους
<rtc lang="grc" translate="no">Ἀσκάλαφόν τ' ἐσορῶν Ἀφαρῆά τε Δηί̈πυρόν τε
<rtc lang="grc" translate="no">Μηριόνην τε καὶ Ἀντίλοχον μήστωρας ἀϋτῆς:
<rtc lang="grc" translate="no">τοὺς ὅ γ' ἐποτρύνων ἔπεα πτερόεντα προσηύδα:
<rtc lang="grc" translate="no">δεῦτε φίλοι, καί μ' οἴῳ ἀμύνετε: δείδια δ' αἰνῶς
<rtc lang="grc" translate="no">Αἰνείαν ἐπιόντα πόδας ταχύν, ὅς μοι ἔπεισιν,
<rtc lang="grc" translate="no">ὃς μάλα καρτερός ἐστι μάχῃ ἔνι φῶτας ἐναίρειν:
<rtc lang="grc" translate="no">καὶ δ' ἔχει ἥβης ἄνθος, ὅ τε κράτος ἐστὶ μέγιστον.
<rtc lang="grc" translate="no">εἰ γὰρ ὁμηλικίη γε γενοίμεθα τῷδ' ἐπὶ θυμῷ
<rtc lang="grc" translate="no">αἶψά κεν ἠὲ φέροιτο μέγα κράτος, ἠὲ φεροίμην.
<rtc lang="grc" translate="no">ὣς ἔφαθ', οἳ δ' ἄρα πάντες ἕνα φρεσὶ θυμὸν ἔχοντες
<rtc lang="grc" translate="no">πλησίοι ἔστησαν, σάκε' ὤμοισι κλίναντες.
<rtc lang="grc" translate="no">Αἰνείας δ' ἑτέρωθεν ἐκέκλετο οἷς ἑτάροισι
<rtc lang="grc" translate="no">Δηί̈φοβόν τε Πάριν τ' ἐσορῶν καὶ Ἀγήνορα δῖον,
<rtc lang="grc" translate="no">οἵ οἱ ἅμ' ἡγεμόνες Τρώων ἔσαν: αὐτὰρ ἔπειτα
<rtc lang="grc" translate="no">λαοὶ ἕπονθ', ὡς εἴ τε μετὰ κτίλον ἕσπετο μῆλα
<rtc lang="grc" translate="no">πιόμεν' ἐκ βοτάνης: γάνυται δ' ἄρα τε φρένα ποιμήν:
<rtc lang="grc" translate="no">ὣς Αἰνείᾳ θυμὸς ἐνὶ στήθεσσι γεγήθει
<rtc lang="grc" translate="no">ὡς ἴδε λαῶν ἔθνος ἐπισπόμενον ἑοῖ αὐτῷ.</ruby>

<ruby><rtc lang="grc" translate="no">οἳ δ' ἀμφ' Ἀλκαθόῳ αὐτοσχεδὸν ὁρμήθησαν
<rtc lang="grc" translate="no">μακροῖσι ξυστοῖσι: περὶ στήθεσσι δὲ χαλκὸς
<rtc lang="grc" translate="no">σμερδαλέον κονάβιζε τιτυσκομένων καθ' ὅμιλον
<rtc lang="grc" translate="no">ἀλλήλων: δύο δ' ἄνδρες ἀρήϊοι ἔξοχον ἄλλων
<rtc lang="grc" translate="no">Αἰνείας τε καὶ Ἰδομενεὺς ἀτάλαντοι Ἄρηϊ
<rtc lang="grc" translate="no">ἵεντ' ἀλλήλων ταμέειν χρόα νηλέϊ χαλκῷ.
<rtc lang="grc" translate="no">Αἰνείας δὲ πρῶτος ἀκόντισεν Ἰδομενῆος:
<rtc lang="grc" translate="no">ἀλλ' ὃ μὲν ἄντα ἰδὼν ἠλεύατο χάλκεον ἔγχος,
<rtc lang="grc" translate="no">αἰχμὴ δ' Αἰνείαο κραδαινομένη κατὰ γαίης
<rtc lang="grc" translate="no">ᾤχετ', ἐπεί ῥ' ἅλιον στιβαρῆς ἀπὸ χειρὸς ὄρουσεν.
<rtc lang="grc" translate="no">Ἰδομενεὺς δ' ἄρα Οἰνόμαον βάλε γαστέρα μέσσην,
<rtc lang="grc" translate="no">ῥῆξε δὲ θώρηκος γύαλον, διὰ δ' ἔντερα χαλκὸς
<rtc lang="grc" translate="no">ἤφυσ': ὃ δ' ἐν κονίῃσι πεσὼν ἕλε γαῖαν ἀγοστῷ.
<rtc lang="grc" translate="no">Ἰδομενεὺς δ' ἐκ μὲν νέκυος δολιχόσκιον ἔγχος
<rtc lang="grc" translate="no">ἐσπάσατ', οὐδ' ἄρ' ἔτ' ἄλλα δυνήσατο τεύχεα καλὰ
<rtc lang="grc" translate="no">ὤμοιιν ἀφελέσθαι: ἐπείγετο γὰρ βελέεσσιν.
<rtc lang="grc" translate="no">οὐ γὰρ ἔτ' ἔμπεδα γυῖα ποδῶν ἦν ὁρμηθέντι,
<rtc lang="grc" translate="no">οὔτ' ἄρ' ἐπαί̈ξαι μεθ' ἑὸν: βέλος οὔτ' ἀλέασθαι.
<rtc lang="grc" translate="no">τώ ῥα καὶ ἐν σταδίῃ μὲν ἀμύνετο νηλεὲς ἦμαρ,
<rtc lang="grc" translate="no">τρέσσαι δ' οὐκ ἔτι ῥίμφα πόδες φέρον ἐκ πολέμοιο.
<rtc lang="grc" translate="no">τοῦ δὲ βάδην ἀπιόντος ἀκόντισε δουρὶ φαεινῷ
<rtc lang="grc" translate="no">Δηί̈φοβος: δὴ γάρ οἱ ἔχεν κότον ἐμμενὲς αἰεί.
<rtc lang="grc" translate="no">ἀλλ' ὅ γε καὶ τόθ' ἅμαρτεν, ὃ δ' Ἀσκάλαφον βάλε δουρὶ
<rtc lang="grc" translate="no">υἱὸν Ἐνυαλίοιο: δι' ὤμου δ' ὄβριμον ἔγχος
<rtc lang="grc" translate="no">ἔσχεν: ὃ δ' ἐν κονίῃσι πεσὼν ἕλε γαῖαν ἀγοστῷ.
<rtc lang="grc" translate="no">οὐδ' ἄρα πώ τι πέπυστο βριήπυος ὄβριμος Ἄρης
<rtc lang="grc" translate="no">υἷος ἑοῖο πεσόντος ἐνὶ κρατερῇ ὑσμίνῃ,
<rtc lang="grc" translate="no">ἀλλ' ὅ γ' ἄρ' ἄκρῳ Ὀλύμπῳ ὑπὸ χρυσέοισι νέφεσσιν
<rtc lang="grc" translate="no">ἧστο Διὸς βουλῇσιν ἐελμένος, ἔνθά περ ἄλλοι
<rtc lang="grc" translate="no">ἀθάνατοι θεοὶ ἦσαν ἐεργόμενοι πολέμοιο.
<rtc lang="grc" translate="no">οἳ δ' ἀμφ' Ἀσκαλάφῳ αὐτοσχεδὸν ὁρμήθησαν:
<rtc lang="grc" translate="no">Δηί̈φοβος μὲν ἀπ' Ἀσκαλάφου πήληκα φαεινὴν
<rtc lang="grc" translate="no">ἥρπασε, Μηριόνης δὲ θοῷ ἀτάλαντος Ἄρηϊ
<rtc lang="grc" translate="no">δουρὶ βραχίονα τύψεν ἐπάλμενος, ἐκ δ' ἄρα χειρὸς
<rtc lang="grc" translate="no">αὐλῶπις τρυφάλεια χαμαὶ βόμβησε πεσοῦσα.
<rtc lang="grc" translate="no">Μηριόνης δ' ἐξ αὖτις ἐπάλμενος αἰγυπιὸς ὣς
<rtc lang="grc" translate="no">ἐξέρυσε πρυμνοῖο βραχίονος ὄβριμον ἔγχος,
<rtc lang="grc" translate="no">ἂψ δ' ἑτάρων εἰς ἔθνος ἐχάζετο. τὸν δὲ Πολίτης
<rtc lang="grc" translate="no">αὐτοκασίγνητος περὶ μέσσῳ χεῖρε τιτήνας
<rtc lang="grc" translate="no">ἐξῆγεν πολέμοιο δυσηχέος, ὄφρ' ἵκεθ' ἵππους
<rtc lang="grc" translate="no">ὠκέας, οἵ οἱ ὄπισθε μάχης ἠδὲ πτολέμοιο
<rtc lang="grc" translate="no">ἕστασαν ἡνίοχόν τε καὶ ἅρματα ποικίλ' ἔχοντες:
<rtc lang="grc" translate="no">οἳ τόν γε προτὶ ἄστυ φέρον βαρέα στενάχοντα
<rtc lang="grc" translate="no">τειρόμενον: κατὰ δ' αἷμα νεουτάτου ἔρρεε χειρός.</ruby>

<ruby><rtc lang="grc" translate="no">οἳ δ' ἄλλοι μάρναντο, βοὴ δ' ἄσβεστος ὀρώρει.
<rtc lang="grc" translate="no">ἔνθ' Αἰνέας Ἀφαρῆα Καλητορίδην ἐπορούσας
<rtc lang="grc" translate="no">λαιμὸν τύψ' ἐπὶ οἷ τετραμμένον ὀξέϊ δουρί:
<rtc lang="grc" translate="no">ἐκλίνθη δ' ἑτέρωσε κάρη, ἐπὶ δ' ἀσπὶς ἑάφθη
<rtc lang="grc" translate="no">καὶ κόρυς, ἀμφὶ δέ οἱ θάνατος χύτο θυμοραϊστής.
<rtc lang="grc" translate="no">Ἀντίλοχος δὲ Θόωνα μεταστρεφθέντα δοκεύσας
<rtc lang="grc" translate="no">οὔτασ' ἐπαί̈ξας, ἀπὸ δὲ φλέβα πᾶσαν ἔκερσεν,
<rtc lang="grc" translate="no">ἥ τ' ἀνὰ νῶτα θέουσα διαμπερὲς αὐχέν' ἱκάνει:
<rtc lang="grc" translate="no">τὴν ἀπὸ πᾶσαν ἔκερσεν: ὃ δ' ὕπτιος ἐν κονίῃσι
<rtc lang="grc" translate="no">κάππεσεν, ἄμφω χεῖρε φίλοις ἑτάροισι πετάσσας.
<rtc lang="grc" translate="no">Ἀντίλοχος δ' ἐπόρουσε, καὶ αἴνυτο τεύχε' ἀπ' ὤμων
<rtc lang="grc" translate="no">παπταίνων: Τρῶες δὲ περισταδὸν ἄλλοθεν ἄλλος
<rtc lang="grc" translate="no">οὔταζον σάκος εὐρὺ παναίολον, οὐδὲ δύναντο
<rtc lang="grc" translate="no">εἴσω ἐπιγράψαι τέρενα χρόα νηλέϊ χαλκῷ
<rtc lang="grc" translate="no">Ἀντιλόχου: πέρι γάρ ῥα Ποσειδάων ἐνοσίχθων
<rtc lang="grc" translate="no">Νέστορος υἱὸν ἔρυτο καὶ ἐν πολλοῖσι βέλεσσιν.
<rtc lang="grc" translate="no">οὐ μὲν γάρ ποτ' ἄνευ δηί̈ων ἦν, ἀλλὰ κατ' αὐτοὺς
<rtc lang="grc" translate="no">στρωφᾶτ': οὐδέ οἱ ἔγχος ἔχ' ἀτρέμας, ἀλλὰ μάλ' αἰεὶ
<rtc lang="grc" translate="no">σειόμενον ἐλέλικτο: τιτύσκετο δὲ φρεσὶν ᾗσιν
<rtc lang="grc" translate="no">ἤ τευ ἀκοντίσσαι, ἠὲ σχεδὸν ὁρμηθῆναι.</ruby>

<ruby><rtc lang="grc" translate="no">ἀλλ' οὐ λῆθ' Ἀδάμαντα τιτυσκόμενος καθ' ὅμιλον
<rtc lang="grc" translate="no">Ἀσιάδην, ὅ οἱ οὖτα μέσον σάκος ὀξέϊ χαλκῷ
<rtc lang="grc" translate="no">ἐγγύθεν ὁρμηθείς: ἀμενήνωσεν δέ οἱ αἰχμὴν
<rtc lang="grc" translate="no">κυανοχαῖτα Ποσειδάων βιότοιο μεγήρας.
<rtc lang="grc" translate="no">καὶ τὸ μὲν αὐτοῦ μεῖν' ὥς τε σκῶλος πυρίκαυστος
<rtc lang="grc" translate="no">ἐν σάκει Ἀντιλόχοιο, τὸ δ' ἥμισυ κεῖτ' ἐπὶ γαίης:
<rtc lang="grc" translate="no">ἂψ δ' ἑτάρων εἰς ἔθνος ἐχάζετο κῆρ' ἀλεείνων:
<rtc lang="grc" translate="no">Μηριόνης δ' ἀπιόντα μετασπόμενος βάλε δουρὶ
<rtc lang="grc" translate="no">αἰδοίων τε μεσηγὺ καὶ ὀμφαλοῦ, ἔνθα μάλιστα
<rtc lang="grc" translate="no">γίγνετ' Ἄρης ἀλεγεινὸς ὀϊζυροῖσι βροτοῖσιν.
<rtc lang="grc" translate="no">ἔνθά οἱ ἔγχος ἔπηξεν: ὃ δ' ἑσπόμενος περὶ δουρὶ
<rtc lang="grc" translate="no">ἤσπαιρ' ὡς ὅτε βοῦς τόν τ' οὔρεσι βουκόλοι ἄνδρες
<rtc lang="grc" translate="no">ἰλλάσιν οὐκ ἐθέλοντα βίῃ δήσαντες ἄγουσιν:
<rtc lang="grc" translate="no">ὣς ὃ τυπεὶς ἤσπαιρε μίνυνθά περ, οὔ τι μάλα δήν,
<rtc lang="grc" translate="no">ὄφρά οἱ ἐκ χροὸς ἔγχος ἀνεσπάσατ' ἐγγύθεν ἐλθὼν
<rtc lang="grc" translate="no">ἥρως Μηριόνης: τὸν δὲ σκότος ὄσσε κάλυψε.</ruby>

<ruby><rtc lang="grc" translate="no">Δηί̈πυρον δ' Ἕλενος ξίφεϊ σχεδὸν ἤλασε κόρσην
<rtc lang="grc" translate="no">Θρηϊκίῳ μεγάλῳ, ἀπὸ δὲ τρυφάλειαν ἄραξεν.
<rtc lang="grc" translate="no">ἣ μὲν ἀποπλαγχθεῖσα χαμαὶ πέσε, καί τις Ἀχαιῶν
<rtc lang="grc" translate="no">μαρναμένων μετὰ ποσσὶ κυλινδομένην ἐκόμισσε:
<rtc lang="grc" translate="no">τὸν δὲ κατ' ὀφθαλμῶν ἐρεβεννὴ νὺξ ἐκάλυψεν.</ruby>

<ruby><rtc lang="grc" translate="no">Ἀτρεί̈δην δ' ἄχος εἷλε βοὴν ἀγαθὸν Μενέλαον:
<rtc lang="grc" translate="no">βῆ δ' ἐπαπειλήσας Ἑλένῳ ἥρωϊ ἄνακτι
<rtc lang="grc" translate="no">ὀξὺ δόρυ κραδάων: ὃ δὲ τόξου πῆχυν ἄνελκε.
<rtc lang="grc" translate="no">τὼ δ' ἄρ' ὁμαρτήδην ὃ μὲν ἔγχεϊ ὀξυόεντι
<rtc lang="grc" translate="no">ἵετ' ἀκοντίσσαι, ὃ δ' ἀπὸ νευρῆφιν ὀϊστῷ.
<rtc lang="grc" translate="no">Πριαμίδης μὲν ἔπειτα κατὰ στῆθος βάλεν ἰῷ
<rtc lang="grc" translate="no">θώρηκος γύαλον, ἀπὸ δ' ἔπτατο πικρὸς ὀϊστός.
<rtc lang="grc" translate="no">ὡς δ' ὅτ' ἀπὸ πλατέος πτυόφιν μεγάλην κατ' ἀλωὴν
<rtc lang="grc" translate="no">θρῴσκωσιν κύαμοι μελανόχροες ἢ ἐρέβινθοι
<rtc lang="grc" translate="no">πνοιῇ ὕπο λιγυρῇ καὶ λικμητῆρος ἐρωῇ,
<rtc lang="grc" translate="no">ὣς ἀπὸ θώρηκος Μενελάου κυδαλίμοιο
<rtc lang="grc" translate="no">πολλὸν ἀποπλαγχθεὶς ἑκὰς ἔπτατο πικρὸς ὀϊστός.
<rtc lang="grc" translate="no">Ἀτρεί̈δης δ' ἄρα χεῖρα βοὴν ἀγαθὸς Μενέλαος
<rtc lang="grc" translate="no">τὴν βάλεν ᾗ ῥ' ἔχε τόξον ἐύ̈ξοον: ἐν δ' ἄρα τόξῳ
<rtc lang="grc" translate="no">ἀντικρὺ διὰ χειρὸς ἐλήλατο χάλκεον ἔγχος.
<rtc lang="grc" translate="no">ἂψ δ' ἑτάρων εἰς ἔθνος ἐχάζετο κῆρ' ἀλεείνων
<rtc lang="grc" translate="no">χεῖρα παρακρεμάσας: τὸ δ' ἐφέλκετο μείλινον ἔγχος.
<rtc lang="grc" translate="no">καὶ τὸ μὲν ἐκ χειρὸς ἔρυσεν μεγάθυμος Ἀγήνωρ,
<rtc lang="grc" translate="no">αὐτὴν δὲ ξυνέδησεν ἐϋστρεφεῖ οἰὸς ἀώτῳ
<rtc lang="grc" translate="no">σφενδόνῃ, ἣν ἄρα οἱ θεράπων ἔχε ποιμένι λαῶν.</ruby>

<ruby><rtc lang="grc" translate="no">Πείσανδρος δ' ἰθὺς Μενελάου κυδαλίμοιο
<rtc lang="grc" translate="no">ἤϊε: τὸν δ' ἄγε μοῖρα κακὴ θανάτοιο τέλος δὲ
<rtc lang="grc" translate="no">σοὶ Μενέλαε δαμῆναι ἐν αἰνῇ δηϊοτῆτι.
<rtc lang="grc" translate="no">οἳ δ' ὅτε δὴ σχεδὸν ἦσαν ἐπ' ἀλλήλοισιν ἰόντες
<rtc lang="grc" translate="no">Ἀτρεί̈δης μὲν ἅμαρτε, παραὶ δέ οἱ ἐτράπετ' ἔγχος,
<rtc lang="grc" translate="no">Πείσανδρος δὲ σάκος Μενελάου κυδαλίμοιο
<rtc lang="grc" translate="no">οὔτασεν, οὐδὲ διὰ πρὸ δυνήσατο χαλκὸν ἐλάσσαι:
<rtc lang="grc" translate="no">ἔσχεθε γὰρ σάκος εὐρύ, κατεκλάσθη δ' ἐνὶ καυλῷ
<rtc lang="grc" translate="no">ἔγχος: ὃ δὲ φρεσὶν ᾗσι χάρη καὶ ἐέλπετο νίκην.
<rtc lang="grc" translate="no">Ἀτρεί̈δης δὲ ἐρυσσάμενος ξίφος ἀργυρόηλον
<rtc lang="grc" translate="no">ἆλτ' ἐπὶ Πεισάνδρῳ: ὃ δ' ὑπ' ἀσπίδος εἵλετο καλὴν
<rtc lang="grc" translate="no">ἀξίνην εὔχαλκον ἐλαί̈νῳ ἀμφὶ πελέκκῳ
<rtc lang="grc" translate="no">μακρῷ ἐϋξέστῳ: ἅμα δ' ἀλλήλων ἐφίκοντο.
<rtc lang="grc" translate="no">ἤτοι ὃ μὲν κόρυθος φάλον ἤλασεν ἱπποδασείης
<rtc lang="grc" translate="no">ἄκρον ὑπὸ λόφον αὐτόν, ὃ δὲ προσιόντα μέτωπον
<rtc lang="grc" translate="no">ῥινὸς ὕπερ πυμάτης: λάκε δ' ὀστέα, τὼ δέ οἱ ὄσσε
<rtc lang="grc" translate="no">πὰρ ποσὶν αἱματόεντα χαμαὶ πέσον ἐν κονίῃσιν,
<rtc lang="grc" translate="no">ἰδνώθη δὲ πεσών: ὃ δὲ λὰξ ἐν στήθεσι βαίνων
<rtc lang="grc" translate="no">τεύχεά τ' ἐξενάριξε καὶ εὐχόμενος ἔπος ηὔδα:
<rtc lang="grc" translate="no">λείψετέ θην οὕτω γε νέας Δαναῶν ταχυπώλων
<rtc lang="grc" translate="no">Τρῶες ὑπερφίαλοι δεινῆς ἀκόρητοι ἀϋτῆς,
<rtc lang="grc" translate="no">ἄλλης μὲν λώβης τε καὶ αἴσχεος οὐκ ἐπιδευεῖς
<rtc lang="grc" translate="no">ἣν ἐμὲ λωβήσασθε κακαὶ κύνες, οὐδέ τι θυμῷ
<rtc lang="grc" translate="no">Ζηνὸς ἐριβρεμέτεω χαλεπὴν ἐδείσατε μῆνιν
<rtc lang="grc" translate="no">ξεινίου, ὅς τέ ποτ' ὔμμι διαφθέρσει πόλιν αἰπήν:
<rtc lang="grc" translate="no">οἵ μευ κουριδίην ἄλοχον καὶ κτήματα πολλὰ
<rtc lang="grc" translate="no">μὰψ οἴχεσθ' ἀνάγοντες, ἐπεὶ φιλέεσθε παρ' αὐτῇ:
<rtc lang="grc" translate="no">νῦν αὖτ' ἐν νηυσὶν μενεαίνετε ποντοπόροισι
<rtc lang="grc" translate="no">πῦρ ὀλοὸν βαλέειν, κτεῖναι δ' ἥρωας Ἀχαιούς.
<rtc lang="grc" translate="no">ἀλλά ποθι σχήσεσθε καὶ ἐσσύμενοί περ Ἄρηος.
<rtc lang="grc" translate="no">Ζεῦ πάτερ ἦ τέ σέ φασι περὶ φρένας ἔμμεναι ἄλλων
<rtc lang="grc" translate="no">ἀνδρῶν ἠδὲ θεῶν: σέο δ' ἐκ τάδε πάντα πέλονται:
<rtc lang="grc" translate="no">οἷον δὴ ἄνδρεσσι χαρίζεαι ὑβριστῇσι
<rtc lang="grc" translate="no">Τρωσίν, τῶν μένος αἰὲν ἀτάσθαλον, οὐδὲ δύνανται
<rtc lang="grc" translate="no">φυλόπιδος κορέσασθαι ὁμοιί̈ου πτολέμοιο.
<rtc lang="grc" translate="no">πάντων μὲν κόρος ἐστὶ καὶ ὕπνου καὶ φιλότητος
<rtc lang="grc" translate="no">μολπῆς τε γλυκερῆς καὶ ἀμύμονος ὀρχηθμοῖο,
<rtc lang="grc" translate="no">τῶν πέρ τις καὶ μᾶλλον ἐέλδεται ἐξ ἔρον εἷναι
<rtc lang="grc" translate="no">ἢ πολέμου: Τρῶες δὲ μάχης ἀκόρητοι ἔασιν.</ruby>

<ruby><rtc lang="grc" translate="no">ὣς εἰπὼν τὰ μὲν ἔντε' ἀπὸ χροὸς αἱματόεντα
<rtc lang="grc" translate="no">συλήσας ἑτάροισι δίδου Μενέλαος ἀμύμων,
<rtc lang="grc" translate="no">αὐτὸς δ' αὖτ' ἐξ αὖτις ἰὼν προμάχοισιν ἐμίχθη.</ruby>

<ruby><rtc lang="grc" translate="no">ἔνθά οἱ υἱὸς ἐπᾶλτο Πυλαιμένεος βασιλῆος
<rtc lang="grc" translate="no">Ἁρπαλίων, ὅ ῥα πατρὶ φίλῳ ἕπετο πτολεμίξων
<rtc lang="grc" translate="no">ἐς τροίην, οὐδ' αὖτις ἀφίκετο πατρίδα γαῖαν:
<rtc lang="grc" translate="no">ὅς ῥα τότ' Ἀτρεί̈δαο μέσον σάκος οὔτασε δουρὶ
<rtc lang="grc" translate="no">ἐγγύθεν, οὐδὲ διὰ πρὸ δυνήσατο χαλκὸν ἐλάσσαι
<rtc lang="grc" translate="no">ἂψ δ' ἑτάρων εἰς ἔθνος ἐχάζετο κῆρ' ἀλεείνων
<rtc lang="grc" translate="no">πάντοσε παπταίνων μή τις χρόα χαλκῷ ἐπαύρῃ.
<rtc lang="grc" translate="no">Μηριόνης δ' ἀπιόντος ἵει χαλκήρε' ὀϊστόν,
<rtc lang="grc" translate="no">καί ῥ' ἔβαλε γλουτὸν κάτα δεξιόν: αὐτὰρ ὀϊστὸς
<rtc lang="grc" translate="no">ἀντικρὺ κατὰ κύστιν ὑπ' ὀστέον ἐξεπέρησεν.
<rtc lang="grc" translate="no">ἑζόμενος δὲ κατ' αὖθι φίλων ἐν χερσὶν ἑταίρων
<rtc lang="grc" translate="no">θυμὸν ἀποπνείων, ὥς τε σκώληξ ἐπὶ γαίῃ
<rtc lang="grc" translate="no">κεῖτο ταθείς: ἐκ δ' αἷμα μέλαν ῥέε, δεῦε δὲ γαῖαν.
<rtc lang="grc" translate="no">τὸν μὲν Παφλαγόνες μεγαλήτορες ἀμφεπένοντο,
<rtc lang="grc" translate="no">ἐς δίφρον δ' ἀνέσαντες ἄγον προτὶ Ἴλιον ἱρὴν
<rtc lang="grc" translate="no">ἀχνύμενοι: μετὰ δέ σφι πατὴρ κίε δάκρυα λείβων,
<rtc lang="grc" translate="no">ποινὴ δ' οὔ τις παιδὸς ἐγίγνετο τεθνηῶτος.</ruby>

<ruby><rtc lang="grc" translate="no">τοῦ δὲ Πάρις μάλα θυμὸν ἀποκταμένοιο χολώθη:
<rtc lang="grc" translate="no">ξεῖνος γάρ οἱ ἔην πολέσιν μετὰ Παφλαγόνεσσι:
<rtc lang="grc" translate="no">τοῦ ὅ γε χωόμενος προί̈ει χαλκήρε' ὀϊστόν.
<rtc lang="grc" translate="no">ἦν δέ τις Εὐχήνωρ Πολυί̈δου μάντιος υἱὸς
<rtc lang="grc" translate="no">ἀφνειός τ' ἀγαθός τε Κορινθόθι οἰκία ναίων,
<rtc lang="grc" translate="no">ὅς ῥ' εὖ εἰδὼς κῆρ' ὀλοὴν ἐπὶ νηὸς ἔβαινε:
<rtc lang="grc" translate="no">πολλάκι γάρ οἱ ἔειπε γέρων ἀγαθὸς Πολύϊδος
<rtc lang="grc" translate="no">νούσῳ ὑπ' ἀργαλέῃ φθίσθαι οἷς ἐν μεγάροισιν,
<rtc lang="grc" translate="no">ἢ μετ' Ἀχαιῶν νηυσὶν ὑπὸ Τρώεσσι δαμῆναι:
<rtc lang="grc" translate="no">τώ ῥ' ἅμα τ' ἀργαλέην θωὴν ἀλέεινεν Ἀχαιῶν
<rtc lang="grc" translate="no">νοῦσόν τε στυγερήν, ἵνα μὴ πάθοι ἄλγεα θυμῷ.
<rtc lang="grc" translate="no">τὸν βάλ' ὑπὸ γναθμοῖο. καὶ οὔατος: ὦκα δὲ θυμὸς
<rtc lang="grc" translate="no">ᾤχετ' ἀπὸ μελέων, στυγερὸς δ' ἄρα μιν σκότος εἷλεν.</ruby>

<ruby><rtc lang="grc" translate="no">ὣς οἳ μὲν μάρναντο δέμας πυρὸς αἰθομένοιο:
<rtc lang="grc" translate="no">Ἕκτωρ δ' οὐκ ἐπέπυστο Διὶ̈ φίλος, οὐδέ τι ᾔδη
<rtc lang="grc" translate="no">ὅττί ῥά οἱ νηῶν ἐπ' ἀριστερὰ δηϊόωντο
<rtc lang="grc" translate="no">λαοὶ ὑπ' Ἀργείων. τάχα δ' ἂν καὶ κῦδος Ἀχαιῶν
<rtc lang="grc" translate="no">ἔπλετο: τοῖος γὰρ γαιήοχος ἐννοσίγαιος
<rtc lang="grc" translate="no">ὄτρυν' Ἀργείους, πρὸς δὲ σθένει αὐτὸς ἄμυνεν:
<rtc lang="grc" translate="no">ἀλλ' ἔχεν ᾗ τὰ πρῶτα πύλας καὶ τεῖχος ἐσᾶλτο
<rtc lang="grc" translate="no">ῥηξάμενος Δαναῶν πυκινὰς στίχας ἀσπιστάων,
<rtc lang="grc" translate="no">ἔνθ' ἔσαν Αἴαντός τε νέες καὶ Πρωτεσιλάου
<rtc lang="grc" translate="no">θῖν' ἔφ' ἁλὸς πολιῆς εἰρυμέναι: αὐτὰρ ὕπερθε
<rtc lang="grc" translate="no">τεῖχος ἐδέδμητο χθαμαλώτατον, ἔνθα μάλιστα
<rtc lang="grc" translate="no">ζαχρηεῖς γίγνοντο μάχῃ αὐτοί τε καὶ ἵπποι.</ruby>

<ruby><rtc lang="grc" translate="no">ἔνθα δὲ Βοιωτοὶ καὶ Ἰάονες ἑλκεχίτωνες
<rtc lang="grc" translate="no">Λοκροὶ καὶ Φθῖοι καὶ φαιδιμόεντες Ἐπειοὶ
<rtc lang="grc" translate="no">σπουδῇ ἐπαί̈σσοντα νεῶν ἔχον, οὐδὲ δύναντο
<rtc lang="grc" translate="no">ὦσαι ἀπὸ σφείων φλογὶ εἴκελον Ἕκτορα δῖον
<rtc lang="grc" translate="no">οἳ μὲν Ἀθηναίων προλελεγμένοι: ἐν δ' ἄρα τοῖσιν
<rtc lang="grc" translate="no">ἦρχ' υἱὸς Πετεῶο Μενεσθεύς, οἳ δ' ἅμ' ἕποντο
<rtc lang="grc" translate="no">Φείδας τε Στιχίος τε Βίας τ' ἐύ̈ς: αὐτὰρ Ἐπειῶν
<rtc lang="grc" translate="no">Φυλεί̈δης τε Μέγης Ἀμφίων τε Δρακίος τε,
<rtc lang="grc" translate="no">πρὸ Φθίων δὲ Μέδων τε μενεπτόλεμός τε Ποδάρκης.
<rtc lang="grc" translate="no">ἤτοι ὃ μὲν νόθος υἱὸς Ὀϊλῆος θείοιο
<rtc lang="grc" translate="no">ἔσκε Μέδων Αἴαντος ἀδελφεός: αὐτὰρ ἔναιεν
<rtc lang="grc" translate="no">ἐν Φυλάκῃ γαίης ἄπο πατρίδος ἄνδρα κατακτὰς
<rtc lang="grc" translate="no">γνωτὸν μητρυιῆς Ἐριώπιδος, ἣν ἔχ' Ὀϊλεύς:
<rtc lang="grc" translate="no">αὐτὰρ ὃ Ἰφίκλοιο πάϊς τοῦ Φυλακίδαο.
<rtc lang="grc" translate="no">οἳ μὲν πρὸ Φθίων μεγαθύμων θωρηχθέντες
<rtc lang="grc" translate="no">ναῦφιν ἀμυνόμενοι μετὰ Βοιωτῶν ἐμάχοντο:
<rtc lang="grc" translate="no">Αἴας δ' οὐκέτι πάμπαν Ὀϊλῆος ταχὺς υἱὸς
<rtc lang="grc" translate="no">ἵστατ' ἀπ' Αἴαντος Τελαμωνίου οὐδ' ἠβαιόν,
<rtc lang="grc" translate="no">ἀλλ' ὥς τ' ἐν νειῷ βόε οἴνοπε πηκτὸν ἄροτρον
<rtc lang="grc" translate="no">ἶσον θυμὸν ἔχοντε τιταίνετον: ἀμφὶ δ' ἄρά σφι
<rtc lang="grc" translate="no">πρυμνοῖσιν κεράεσσι πολὺς ἀνακηκίει ἱδρώς:
<rtc lang="grc" translate="no">τὼ μέν τε ζυγὸν οἶον ἐύ̈ξοον ἀμφὶς ἐέργει
<rtc lang="grc" translate="no">ἱεμένω κατὰ ὦλκα: τέμει δέ τε τέλσον ἀρούρης:
<rtc lang="grc" translate="no">ὣς τὼ παρβεβαῶτε μάλ' ἕστασαν ἀλλήλοιιν.
<rtc lang="grc" translate="no">ἀλλ' ἤτοι Τελαμωνιάδῃ πολλοί τε καὶ ἐσθλοὶ
<rtc lang="grc" translate="no">λαοὶ ἕπονθ' ἕταροι, οἵ οἱ σάκος ἐξεδέχοντο
<rtc lang="grc" translate="no">ὁππότε μιν κάματός τε καὶ ἱδρὼς γούναθ' ἵκοιτο.
<rtc lang="grc" translate="no">οὐδ' ἄρ' Ὀϊλιάδῃ μεγαλήτορι Λοκροὶ ἕποντο:
<rtc lang="grc" translate="no">οὐ γάρ σφι σταδίῃ ὑσμίνῃ μίμνε φίλον κῆρ:
<rtc lang="grc" translate="no">οὐ γὰρ ἔχον κόρυθας χαλκήρεας ἱπποδασείας,
<rtc lang="grc" translate="no">οὐδ' ἔχον ἀσπίδας εὐκύκλους καὶ μείλινα δοῦρα,
<rtc lang="grc" translate="no">ἀλλ' ἄρα τόξοισιν καὶ ἐϋστρεφεῖ οἶος ἀώτῳ
<rtc lang="grc" translate="no">Ἴλιον εἰς ἅμ' ἕποντο πεποιθότες, οἷσιν ἔπειτα
<rtc lang="grc" translate="no">ταρφέα βάλλοντες Τρώων ῥήγνυντο φάλαγγας:
<rtc lang="grc" translate="no">δή ῥα τόθ' οἳ μὲν πρόσθε σὺν ἔντεσι δαιδαλέοισι
<rtc lang="grc" translate="no">μάρναντο Τρωσίν τε καὶ Ἕκτορι χαλκοκορυστῇ,
<rtc lang="grc" translate="no">οἳ δ' ὄπιθεν βάλλοντες ἐλάνθανον: οὐδέ τι χάρμης
<rtc lang="grc" translate="no">Τρῶες μιμνήσκοντο: συνεκλόνεον γὰρ ὀϊστοί.
<rtc lang="grc" translate="no">ἔνθά κε λευγαλέως νηῶν ἄπο καὶ κλισιάων
<rtc lang="grc" translate="no">Τρῶες ἐχώρησαν προτὶ Ἴλιον ἠνεμόεσσαν,
<rtc lang="grc" translate="no">εἰ μὴ Πουλυδάμας θρασὺν Ἕκτορα εἶπε παραστάς:
<rtc lang="grc" translate="no">Ἕκτορ ἀμήχανός ἐσσι παραρρητοῖσι πιθέσθαι.
<rtc lang="grc" translate="no">οὕνεκά τοι περὶ δῶκε θεὸς πολεμήϊα ἔργα
<rtc lang="grc" translate="no">τοὔνεκα καὶ βουλῇ ἐθέλεις περιίδμεναι ἄλλων:
<rtc lang="grc" translate="no">ἀλλ' οὔ πως ἅμα πάντα δυνήσεαι αὐτὸς ἑλέσθαι.
<rtc lang="grc" translate="no">ἄλλῳ μὲν γὰρ ἔδωκε θεὸς πολεμήϊα ἔργα,
<rtc lang="grc" translate="no">ἄλλῳ δ' ὀρχηστύν, ἑτέρῳ κίθαριν καὶ ἀοιδήν,
<rtc lang="grc" translate="no">ἄλλῳ δ' ἐν στήθεσσι τιθεῖ νόον εὐρύοπα Ζεὺς
<rtc lang="grc" translate="no">ἐσθλόν, τοῦ δέ τε πολλοὶ ἐπαυρίσκοντ' ἄνθρωποι,
<rtc lang="grc" translate="no">καί τε πολέας ἐσάωσε, μάλιστα δὲ καὐτὸς ἀνέγνω.
<rtc lang="grc" translate="no">αὐτὰρ ἐγὼν ἐρέω ὥς μοι δοκεῖ εἶναι ἄριστα:
<rtc lang="grc" translate="no">πάντῃ γάρ σε περὶ στέφανος πολέμοιο δέδηε:
<rtc lang="grc" translate="no">Τρῶες δὲ μεγάθυμοι ἐπεὶ κατὰ τεῖχος ἔβησαν
<rtc lang="grc" translate="no">οἳ μὲν ἀφεστᾶσιν σὺν τεύχεσιν, οἳ δὲ μάχονται
<rtc lang="grc" translate="no">παυρότεροι πλεόνεσσι κεδασθέντες κατὰ νῆας.
<rtc lang="grc" translate="no">ἀλλ' ἀναχασσάμενος κάλει ἐνθάδε πάντας ἀρίστους:
<rtc lang="grc" translate="no">ἔνθεν δ' ἂν μάλα πᾶσαν ἐπιφρασσαίμεθα βουλὴν
<rtc lang="grc" translate="no">ἤ κεν ἐνὶ νήεσσι πολυκλήϊσι πέσωμεν
<rtc lang="grc" translate="no">αἴ κ' ἐθέλῃσι θεὸς δόμεναι κράτος, ἦ κεν ἔπειτα
<rtc lang="grc" translate="no">πὰρ νηῶν ἔλθωμεν ἀπήμονες. ἦ γὰρ ἔγωγε
<rtc lang="grc" translate="no">δείδω μὴ τὸ χθιζὸν ἀποστήσωνται Ἀχαιοὶ
<rtc lang="grc" translate="no">χρεῖος, ἐπεὶ παρὰ νηυσὶν ἀνὴρ ἆτος πολέμοιο
<rtc lang="grc" translate="no">μίμνει, ὃν οὐκέτι πάγχυ μάχης σχήσεσθαι ὀί̈ω.</ruby>

<ruby><rtc lang="grc" translate="no">ὣς φάτο Πουλυδάμας, ἅδε δ' Ἕκτορι μῦθος ἀπήμων,
<rtc lang="grc" translate="no">αὐτίκα δ' ἐξ ὀχέων σὺν τεύχεσιν ἆλτο χαμᾶζε
<rtc lang="grc" translate="no">καί μιν φωνήσας ἔπεα πτερόεντα προσηύδα:
<rtc lang="grc" translate="no">Πουλυδάμα σὺ μὲν αὐτοῦ ἐρύκακε πάντας ἀρίστους,
<rtc lang="grc" translate="no">αὐτὰρ ἐγὼ κεῖσ' εἶμι καὶ ἀντιόω πολέμοιο:
<rtc lang="grc" translate="no">αἶψα δ' ἐλεύσομαι αὖτις ἐπὴν εὖ τοῖς ἐπιτείλω.
<rtc lang="grc" translate="no">ἦ ῥα, καὶ ὁρμήθη ὄρεϊ νιφόεντι ἐοικὼς
<rtc lang="grc" translate="no">κεκλήγων, διὰ δὲ Τρώων πέτετ' ἠδ' ἐπικούρων.
<rtc lang="grc" translate="no">οἳ δ' ἐς Πανθοί̈δην ἀγαπήνορα Πουλυδάμαντα
<rtc lang="grc" translate="no">πάντες ἐπεσσεύοντ', ἐπεὶ Ἕκτορος ἔκλυον αὐδήν.
<rtc lang="grc" translate="no">αὐτὰρ ὃ Δηί̈φοβόν τε βίην θ' Ἑλένοιο ἄνακτος
<rtc lang="grc" translate="no">Ἀσιάδην τ' Ἀδάμαντα καὶ Ἄσιον Ὑρτάκου υἱὸν
<rtc lang="grc" translate="no">φοίτα ἀνὰ προμάχους διζήμενος, εἴ που ἐφεύροι.
<rtc lang="grc" translate="no">τοὺς δ' εὗρ' οὐκέτι πάμπαν ἀπήμονας οὐδ' ἀνολέθρους:
<rtc lang="grc" translate="no">ἀλλ' οἳ μὲν δὴ νηυσὶν ἔπι πρυμνῇσιν Ἀχαιῶν
<rtc lang="grc" translate="no">χερσὶν ὑπ' Ἀργείων κέατο ψυχὰς ὀλέσαντες,
<rtc lang="grc" translate="no">οἳ δ' ἐν τείχει ἔσαν βεβλημένοι οὐτάμενοί τε.
<rtc lang="grc" translate="no">τὸν δὲ τάχ' εὗρε μάχης ἐπ' ἀριστερὰ δακρυοέσσης
<rtc lang="grc" translate="no">δῖον Ἀλέξανδρον Ἑλένης πόσιν ἠϋκόμοιο
<rtc lang="grc" translate="no">θαρσύνονθ' ἑτάρους καὶ ἐποτρύνοντα μάχεσθαι,
<rtc lang="grc" translate="no">ἀγχοῦ δ' ἱστάμενος προσέφη αἰσχροῖς ἐπέεσσι:
<rtc lang="grc" translate="no">Δύσπαρι εἶδος ἄριστε γυναιμανὲς ἠπεροπευτὰ
<rtc lang="grc" translate="no">ποῦ τοι Δηί̈φοβός τε βίη θ' Ἑλένοιο ἄνακτος
<rtc lang="grc" translate="no">Ἀσιάδης τ' Ἀδάμας ἠδ' Ἄσιος Ὑρτάκου υἱός;
<rtc lang="grc" translate="no">ποῦ δέ τοι Ὀθρυονεύς; νῦν ὤλετο πᾶσα κατ' ἄκρης
<rtc lang="grc" translate="no">Ἴλιος αἰπεινή: νῦν τοι σῶς αἰπὺς ὄλεθρος.</ruby>

<ruby><rtc lang="grc" translate="no">τὸν δ' αὖτε προσέειπεν Ἀλέξανδρος θεοειδής:
<rtc lang="grc" translate="no">Ἕκτορ ἐπεί τοι θυμὸς ἀναίτιον αἰτιάασθαι,
<rtc lang="grc" translate="no">ἄλλοτε δή ποτε μᾶλλον ἐρωῆσαι πολέμοιο
<rtc lang="grc" translate="no">μέλλω, ἐπεὶ οὐδ' ἐμὲ πάμπαν ἀνάλκιδα γείνατο μήτηρ:
<rtc lang="grc" translate="no">ἐξ οὗ γὰρ παρὰ νηυσὶ μάχην ἤγειρας ἑταίρων,
<rtc lang="grc" translate="no">ἐκ τοῦ δ' ἐνθάδ' ἐόντες ὁμιλέομεν Δαναοῖσι
<rtc lang="grc" translate="no">νωλεμέως: ἕταροι δὲ κατέκταθεν οὓς σὺ μεταλλᾷς.
<rtc lang="grc" translate="no">οἴω Δηί̈φοβός τε βίη θ' Ἑλένοιο ἄνακτος
<rtc lang="grc" translate="no">οἴχεσθον, μακρῇσι τετυμμένω ἐγχείῃσιν
<rtc lang="grc" translate="no">ἀμφοτέρω κατὰ χεῖρα: φόνον δ' ἤμυνε Κρονίων.
<rtc lang="grc" translate="no">νῦν δ' ἄρχ' ὅππῃ σε κραδίη θυμός τε κελεύει:
<rtc lang="grc" translate="no">ἡμεῖς δ' ἐμμεμαῶτες ἅμ' ἑψόμεθ', οὐδέ τί φημι
<rtc lang="grc" translate="no">ἀλκῆς δευήσεσθαι, ὅση δύναμίς γε πάρεστι.
<rtc lang="grc" translate="no">πὰρ δύναμιν δ' οὐκ ἔστι καὶ ἐσσύμενον πολεμίζειν.
<rtc lang="grc" translate="no">ὣς εἰπὼν παρέπεισεν ἀδελφειοῦ φρένας ἥρως:
<rtc lang="grc" translate="no">βὰν δ' ἴμεν ἔνθα μάλιστα μάχη καὶ φύλοπις ἦεν
<rtc lang="grc" translate="no">ἀμφί τε Κεβριόνην καὶ ἀμύμονα Πουλυδάμαντα
<rtc lang="grc" translate="no">Φάλκην Ὀρθαῖόν τε καὶ ἀντίθεον Πολυφήτην
<rtc lang="grc" translate="no">Πάλμύν τ' Ἀσκάνιόν τε Μόρυν θ' υἷ' Ἱπποτίωνος,
<rtc lang="grc" translate="no">οἵ ῥ' ἐξ Ἀσκανίης ἐριβώλακος ἦλθον ἀμοιβοὶ
<rtc lang="grc" translate="no">ἠοῖ τῇ προτέρῃ: τότε δὲ Ζεὺς ὦρσε μάχεσθαι.
<rtc lang="grc" translate="no">οἳ δ' ἴσαν ἀργαλέων ἀνέμων ἀτάλαντοι ἀέλλῃ,
<rtc lang="grc" translate="no">ἥ ῥά θ' ὑπὸ βροντῆς πατρὸς Διὸς εἶσι πέδον δέ,
<rtc lang="grc" translate="no">θεσπεσίῳ δ' ὁμάδῳ ἁλὶ μίσγεται, ἐν δέ τε πολλὰ
<rtc lang="grc" translate="no">κύματα παφλάζοντα πολυφλοίσβοιο θαλάσσης
<rtc lang="grc" translate="no">κυρτὰ φαληριόωντα, πρὸ μέν τ' ἄλλ', αὐτὰρ ἐπ' ἄλλα:
<rtc lang="grc" translate="no">ὣς Τρῶες πρὸ μὲν ἄλλοι ἀρηρότες, αὐτὰρ ἐπ' ἄλλοι,
<rtc lang="grc" translate="no">χαλκῷ μαρμαίροντες ἅμ' ἡγεμόνεσσιν ἕποντο.
<rtc lang="grc" translate="no">Ἕκτωρ δ' ἡγεῖτο βροτολοιγῷ ἶσος Ἄρηϊ
<rtc lang="grc" translate="no">Πριαμίδης: πρόσθεν δ' ἔχεν ἀσπίδα πάντοσ' ἐί̈σην
<rtc lang="grc" translate="no">ῥινοῖσιν πυκινήν, πολλὸς δ' ἐπελήλατο χαλκός:
<rtc lang="grc" translate="no">ἀμφὶ δέ οἱ κροτάφοισι φαεινὴ σείετο πήληξ.
<rtc lang="grc" translate="no">πάντῃ δ' ἀμφὶ φάλαγγας ἐπειρᾶτο προποδίζων,
<rtc lang="grc" translate="no">εἴ πώς οἱ εἴξειαν ὑπασπίδια προβιβῶντι:
<rtc lang="grc" translate="no">ἀλλ' οὐ σύγχει θυμὸν ἐνὶ στήθεσσιν Ἀχαιῶν.
<rtc lang="grc" translate="no">Αἴας δὲ πρῶτος προκαλέσσατο μακρὰ βιβάσθων:
<rtc lang="grc" translate="no">δαιμόνιε σχεδὸν ἐλθέ: τί ἢ δειδίσσεαι αὔτως
<rtc lang="grc" translate="no">Ἀργείους; οὔ τοί τι μάχης ἀδαήμονές εἰμεν,
<rtc lang="grc" translate="no">ἀλλὰ Διὸς μάστιγι κακῇ ἐδάμημεν Ἀχαιοί.
<rtc lang="grc" translate="no">ἦ θήν πού τοι θυμὸς ἐέλπεται ἐξαλαπάξειν
<rtc lang="grc" translate="no">νῆας: ἄφαρ δέ τε χεῖρες ἀμύνειν εἰσὶ καὶ ἡμῖν.
<rtc lang="grc" translate="no">ἦ κε πολὺ φθαίη εὖ ναιομένη πόλις ὑμὴ
<rtc lang="grc" translate="no">χερσὶν ὑφ' ἡμετέρῃσιν ἁλοῦσά τε περθομένη τε.
<rtc lang="grc" translate="no">σοὶ δ' αὐτῷ φημὶ σχεδὸν ἔμμεναι ὁππότε φεύγων
<rtc lang="grc" translate="no">ἀρήσῃ Διὶ πατρὶ καὶ ἄλλοις ἀθανάτοισι
<rtc lang="grc" translate="no">θάσσονας ἰρήκων ἔμεναι καλλίτριχας ἵππους,
<rtc lang="grc" translate="no">οἵ σε πόλιν δ' οἴσουσι κονίοντες πεδίοιο.</ruby>

<ruby><rtc lang="grc" translate="no">ὣς ἄρα οἱ εἰπόντι ἐπέπτατο δεξιὸς ὄρνις
<rtc lang="grc" translate="no">αἰετὸς ὑψιπέτης: ἐπὶ δ' ἴαχε λαὸς Ἀχαιῶν
<rtc lang="grc" translate="no">θάρσυνος οἰωνῷ: ὃ δ' ἀμείβετο φαίδιμος Ἕκτωρ:
<rtc lang="grc" translate="no">Αἶαν ἁμαρτοεπὲς βουγάϊε ποῖον ἔειπες:
<rtc lang="grc" translate="no">εἰ γὰρ ἐγὼν οὕτω γε Διὸς πάϊς αἰγιόχοιο
<rtc lang="grc" translate="no">εἴην ἤματα πάντα, τέκοι δέ με πότνια Ἥρη,
<rtc lang="grc" translate="no">τιοίμην δ' ὡς τίετ' Ἀθηναίη καὶ Ἀπόλλων,
<rtc lang="grc" translate="no">ὡς νῦν ἡμέρη ἥδε κακὸν φέρει Ἀργείοισι
<rtc lang="grc" translate="no">πᾶσι μάλ', ἐν δὲ σὺ τοῖσι πεφήσεαι, αἴ κε ταλάσσῃς
<rtc lang="grc" translate="no">μεῖναι ἐμὸν δόρυ μακρόν, ὅ τοι χρόα λειριόεντα
<rtc lang="grc" translate="no">δάψει: ἀτὰρ Τρώων κορέεις κύνας ἠδ' οἰωνοὺς
<rtc lang="grc" translate="no">δημῷ καὶ σάρκεσσι πεσὼν ἐπὶ νηυσὶν Ἀχαιῶν.</ruby>

<ruby><rtc lang="grc" translate="no">ὣς ἄρα φωνήσας ἡγήσατο: τοὶ δ' ἅμ' ἕποντο
<rtc lang="grc" translate="no">ἠχῇ θεσπεσίῃ, ἐπὶ δ' ἴαχε λαὸς ὄπισθεν.
<rtc lang="grc" translate="no">Ἀργεῖοι δ' ἑτέρωθεν ἐπίαχον, οὐδὲ λάθοντο
<rtc lang="grc" translate="no">ἀλκῆς, ἀλλ' ἔμενον Τρώων ἐπιόντας ἀρίστους.
<rtc lang="grc" translate="no">ἠχὴ δ' ἀμφοτέρων ἵκετ' αἰθέρα καὶ Διὸς αὐγάς.</ruby>
</ol>

<nav>
	<a href="#!/" rel="contents">Table of Contents</a>
	<a href="#!/iliad/book12/" rel="prev">Previous</a>
	<a href="#!/iliad/book14/" rel="next">Next</a>
</nav>
</section>
<!--#include file="../copyright.html" -->
</article>
